<!-- dcterms:identifier = aspnetcz#242 -->
<!-- dcterms:title = AKTUALIZOVÁNO: Pozvánka na Developer Days 2009 (a hned na dvoje najednou) -->
<!-- dcterms:abstract = Nechcete si o nadcházejících novinkách jenom číst, ale chcete je vidět na vlastní oči? Přijďte na Developer Days! Budou hned dvoje za sebou a ve třech městech. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2009-10-07T15:59:59.243+02:00 -->
<!-- dcterms:dateAccepted = 2009-10-07T15:59:59.243+02:00 -->

Nechcete si o nadcházejících novinkách jenom číst, ale chcete je vidět na vlastní oči? Přijďte na Developer Days! Budou hned dvoje za sebou a ve třech městech. Tentokrát budou zajímavé i tím, že se konají těsně po evropském TechEdu (Berlín, 9. – 13. listopadu) a krátce po očekávaném uveřejnění bety 2 Visual Studia 2010 a .NET Frameworku 4.0. Dočkáte se tedy těch nejčerstvějších informací, jaké budou k dispozici.

## Gopas Developer Days

Tři dny, tři přednášející, tři města a tisíc kilometrů, které mezi nimi budu muset urazit. To vše kvůli ASP.NET 4.0, o kterých tam budu přednášet. Podíváme se na některé zajímavé novinky ve web forms a webové infrastruktuře. Kromě mne a ASP.NET vás budou bavit ještě Tomáš Petříček (ten vám řekne o vnitřnostech .NET Frameworku 4.0 víc, než jste kdy chtěli vědět) a Ján Repiský, který vám představí novou verzi ADO.NET Entity Frameworku.

Termíny jsou následující (a pozor, oproti předběžným se změnilo pořadí měst):

*   18. 11. 2009 Bratislava 
*   19. 11. 2009 Ostrava 
*   20. 11. 2009 Praha  

Účastnický poplatek je 990 Kč (na Slovensku 35 EUR) a zaregistrovat se můžete na webu [Gopasu](http://www.gopas.cz/kurzy/GDEV/).

## Microsoft Developer Days

Tradiční konference pořádaná Microsoftem. <strike>Oficiální web, program ani registrace dosud nejsou k dispozici</strike>, ale vím termín a místo:

*   24. 11. 2009 Bratislava 
*   25. 11. 2009 Praha 
*   26. 11. 2009 Ostrava  

Se Štěpánem Bechynským a novou posilou českého DPE, Ondřejem Štrbou, připravujeme na DPE docela zábavnou show. V jednotlivých městech se budou akce v rámci "ask the expert" účastnit i ostatní čeští MVPs, které znáte z rozličných blogů a webů. Spolu s množstvím a kvalitou novinek v produktech, o nichž bude řeč, bude jistě o co stát.

**Aktualizace 16:00:** Právě byl spuštěn web [www.devdays.cz](http://www.devdays.cz), na kterém najdete program a možnost registrace v Praze a v Ostravě. Vstup je zdarma.