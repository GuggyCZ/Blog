<!-- dcterms:identifier = aspnetcz#233 -->
<!-- dcterms:title = Pozvánka na nové kurzy v GOPASu -->
<!-- dcterms:abstract = V zájmu zachování zbytků příčetnosti a duševní rovnováhy jsem pro Gopas vytvořil několik nových kurzů, týkajících se aktuálních verzí ASP.NET a IIS. Bohužel se o nich zatím nikdo moc nedozvěděl, takže pořád do zblbnutí školím GOC3202. V duchu hesla "když chceš, aby bylo něco uděláno pořádně, udělej to sám" vás tedy tímto na kurzy zvu. A připomínám, že pro čtenáře ASPNET.CZ stále platí 10% sleva z kurzovného. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2009-06-11T16:04:33.03+02:00 -->
<!-- dcterms:dateAccepted = 2009-06-11T16:04:33.03+02:00 -->

V zájmu zachování zbytků příčetnosti a duševní rovnováhy jsem pro Gopas vytvořil několik nových kurzů, týkajících se aktuálních verzí ASP.NET a IIS. Bohužel se o nich zatím nikdo moc nedozvěděl, takže pořád do zblbnutí školím GOC3202. V duchu hesla "když chceš, aby bylo něco uděláno pořádně, udělej to sám" vás tedy tímto na kurzy zvu. A připomínám, že pro čtenáře ASPNET.CZ stále platí [10% sleva z kurzovného](http://www.aspnet.cz/StaticPages/SlevaGopas.aspx).

*   [**GOC3202 – Pokročilá tvorba ASP.NET webových aplikací**](http://www.gopas.cz/kurzy/GOC3202)   
Základní kurz, který nahlíží trochu pod pokličku fungování ASP.NET. Zaměřuji se nejenom na to co ASP.NET umí, ale jak to funguje uvnitř a hlavně jak můžete toto chování modifikovat vytvářením vlastních modulů. Tenhle kurz je nejpopulárnější a školím ho už několik let do zblbnutí a začíná mi z něj už hrabat…
*   [**GOC3203 - Tipy a triky pro ASP.NET vývojáře I**](http://www.gopas.cz/kurzy/GOC3203)   
Kurz je určen pro pokročilé ASP.NET programátory, kteří sice již prohlédli mnohá tajemství této technologie, ale rádi by se naučili i něco víc.Po dosažení jistého stupně schopností v ASP.NET již není možné postupovat stylem „začátečník, pokročilý, ještě pokročilejší“, protože problematika je příliš široká. Tento kurz je ideovým pokračovatelem kurzu GOC3202 pro pokročilé. Představíme si v něm několik pokročilých nepříliš souvisejících technik, které se vám mohou hodit v průběhu vašeho programátorského života.
*   [**GOC36 - Zabezpečení a provoz ASP.NET webových aplikací**](http://www.gopas.cz/kurzy/GOC36)   
Kurz se zabývá zabezpečením webových aplikací z několika úhlů pohled a je určen pro programátory a administrátory webových serverů na platformě Microsoft IIS, na nichž běží ASP.NET aplikace. Část „programátorská“ a „administrátorská“ spolu zejména v oblasti bezpečnosti dost těsně souvisí. Proto je kurz koncipován i jako „ochutnávka“ té druhé strany. Naučíme vás nahlížet komplexně na problematiku zabezpečení webových aplikací: jak zabezpečit server samotný, jak napsat aplikaci aby neobsahovala bezpečnostní díry, jak zabezpečit data v průběhu přenosu i při uložení na serveru. To vše doplněno teoretickým základem, okořeněným historkami z praxe.
*   [**GOC391 – Novinky v ASP.NET 3.5, C# 3.0, LINQ-to-SQL**](http://www.gopas.cz/kurzy/GOC391)   
Kurz je určen pro programátory ASP.NET aplikací, kteří se chtějí naučit využívat novinky v C# 3.0, .NET Frameworku 3.5.Naučíme vás využívat nové vlastnosti jazyka C# 3.0, jako jsou extension methods, partial methods, anonymní typy a všeliký jiný syntaktický cukr. Vše toto bylo do .NET Frameworku 3.5 přidáno kvůli technologii LINQ – Language Integrated Query, kterou se naučíte používat. LINQ-to-SQL je jednoduchý O/R mapper, který sice s LINQem nemá nic společného, ale přesto je s ním zábava. Naučíte se, jak v něm vytvářet datové modely a jak s nimi pracovat.
*   [**GOC392 - Administrátorské minimum Windows 2008 a IIS 7.0 pro vývojáře webových aplikací**](http://www.gopas.cz/kurzy/GOC392)   
Kurz je určen pro programátory ASP.NET aplikací, kteří se chtějí naučit využívat novinky v IIS 7.0 a psát pro něj rozšíření. Také je určen pro administrátory, případně programátory, které stihla nepřízeň osudu a aplikace vlastní rukou spáchané musejí též provozovat. Naučíme vás psát rozšíření pro Microsoft Internet Information Services 7.0 a ukázat vám, že to vlastně už umíte, ani o tom nevíte. Ukážeme vám také, že nelehká práce admina webového serveru je díky schopnostem IIS 7.0 o něco lehčí – nebo že si minimálně můžete vybrat z více způsobů, jimiž ji budete vykonávat. Seznámíme se také s nástroje Microsoft Web Platform Installer (WPI), který vám dokáže usnadnit instalaci IIS a jeho doplňků.
*   [**GOC37 - Microsoft ASP.NET AJAX a další rozšíření ASP.NET**](http://www.gopas.cz/kurzy/GOC37)   
Od uvedení ASP.NET 2.0 Microsoft vydal řadu různých rozšíření, která mohou programátorům i uživatelům život usnadnit a nebo zase naopak zkomplikovat. Tento kurz se zabývá tím, jak je zkrotit a použít. Kurz je určen pro programátory ASP.NET aplikací, kteří již zvládli běžné aplikace a chtějí si v praxi vyzkoušet řešení některých obvyklých stesků po tom, co ASP.NET „neumí“. Naučíme vás napsat webovou aplikaci „z reálného světa“ s řešením reálných problémů. Cestou se zaměříme zejména na ASP.NET Ajax Extensions.