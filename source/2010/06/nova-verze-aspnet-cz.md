<!-- dcterms:identifier = aspnetcz#283 -->
<!-- dcterms:title = Nová verze ASPNET.CZ -->
<!-- dcterms:abstract = Právě jsem nasadil na ASPNET.CZ novou verzi svého publikačního systému Nemesis. Kromě nového vzhledu – dle mého soudu jednoduššího a přehlednějšího – je k dispozici i pár dalších novinek. -->
<!-- np9:categoryId = 6 -->
<!-- x4w:category = Akce a události -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2010-06-01T17:18:25.873+02:00 -->
<!-- dcterms:dateAccepted = 2010-06-01T17:18:26.547+02:00 -->

Právě jsem nasadil na ASPNET.CZ novou verzi svého publikačního systému Nemesis. Kromě nového vzhledu – dle mého soudu jednoduššího a přehlednějšího – je k dispozici i pár dalších novinek.

V první řadě je opět k dispozici **funkční fulltextové vyhledávání**. Vzdal jsem snahy o použití tu fulltextu v SQL serveru, tu Lucene a ochočil jsem si na prohledávání tohoto webu Google. Na nevyřčené výčitky z Vyskočilovy ulice proč ne Bing odpovídám, že Bing neumí české tvarosloví. I když má mnohem lepší API.

Dále pak jsem **opravil některé otravné chyby**, na které jste mne upozorňovali, zejména problémy s komentáři ve Firefoxu. Měly by také zmizet občasné javascriptové chyby způsobené Google Analytics, neb jsem použil novou verzi jejich kódu.

Přibyla také nová rubrika [Z jiného soudku](http://www.aspnet.cz/categories/8-z-jineho-soudku), kdežtě najdete odkazy na mé neprogramátorské a někdy i nepočítačové články na jiných serverech, zejména pak na mém [osobním weblogu](http://www.weblog.rider.cz/).

Poslední novinkou je verze pro mobilní zařízení. Pokud váš kapesní počítač disponuje čtečkou QR kódů, stačí sejmout kód, který je v pravé horní části a zobrazí se vám mobilní verze téže stránky. Pokud QR kódy nepoužíváte, zadejte do svého mobilního prohlížeče adresu **m.aspnet.cz**.

Narazíte-li na problémy, pište do komentářů k tomuto článku.