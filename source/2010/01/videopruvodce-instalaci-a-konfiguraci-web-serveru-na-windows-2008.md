<!-- dcterms:identifier = aspnetcz#251 -->
<!-- dcterms:title = Videoprůvodce instalací a konfigurací web serveru na Windows 2008 -->
<!-- dcterms:abstract = Představuji vám svůj nejnovější opus magnum: Videoprůvodce kompletní instalací a konfigurací webového serveru na Windows 2008. Od vložení instalačního DVD do mechaniky po obnovení po havárii. -->
<!-- np9:categoryId = 4 -->
<!-- x4w:category = IIS -->
<!-- np9:authorId = 1 -->
<!-- np9:authorEmail = michal.valasek@altairis.cz -->
<!-- dcterms:creator = Michal Altair Valášek -->
<!-- dcterms:created = 2010-01-12T22:57:12.603+01:00 -->
<!-- dcterms:dateAccepted = 2010-01-12T22:57:12.603+01:00 -->

Představuji vám svůj nejnovější opus magnum: Videoprůvodce kompletní instalací a konfigurací webového serveru na Windows 2008. Od vložení instalačního DVD do mechaniky po obnovení po havárii.

Instalace webového aplikačního nebo hostingového serveru na platformě Microsoft Windows Server 2008 R2 je vcelku jednoduchá záležitost, když něco trochu víte. Ale co když nevíte, nevíte jaké jsou best practices a kde začít? Metoda pokus – omyl je sice častá, ale dle mého názoru nikoliv vhodná. Proto jsem ve spolupráci s českým Microsoftem vytvořil sérii celkem jedenácti webcastů, které vás provedou celým procesem. Budou postupně k vidění na [MSTV.CZ](http://www.mstv.cz/) (pozor – v sekci IT Pro, tedy nikoliv vývojářské).

V prvním dílu začínáme doslova vložením instalačního DVD do mechaniky a prvním startem počítače:

<iframe height="360" src="http://www.mstv.cz/player/369/Instalace-a-zakladni-konfigurace-Windows-Serveru-pro-web" frameborder="0" width="480" scrolling="no"></iframe>

V následujících dílech, které budou vycházet postupně, vždy v pondělí, středu a pátek, se podíváme na instalaci IIS 7.5 a jeho rozšíření pomocí Web Platform Installeru, na instalaci a konfiguraci Microsoft SQL Serveru, prási se SSL, nastavení FTP, vzdálenou správu a nakonec i na zálohování serveru a "bare metal restore" v případě selhání hardware.

Celkově má všech jedenáct dílů necelé dvě hodiny a jedná se asi o nejdůkladnějšího průvodce celým procesem, jakého můžete najít. Snažil jsem se opravdu nic nevynechat a zaznamenal jsem každý klik, který musíte udělat. Ač je seriál určen především začátečníkům, své myslím přinese i pokročilejším uživatelům, protože některé věci jsou docela nové.

Seriál je zaměřen na Windows Server 2008 R2 a IIS 7.5. Naprostá většina popisovaných technik ale funguje i na IIS 7.0 a Windows Server 2008 "R1". Za důležité také považuji, že s výjimkou operačního systému samotného nepoužívám žádný software, za který byste museli platit (i když jeden díl je o nastavení údržby na komerční Web edici SQL Serveru 2008, uznávám). Video je tak dobrým návodem, jak s minimální investicí postavit komfortní a robustní hostingovou platformu.