<!DOCTYPE html>
<html>
  <head>
    <meta charset="utf-8" />
    <title>Jak funguje forms authentication a autentizační tickety | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Otázky na forms autentizaci patří na mých kurzech k velmi častým. I místní článek &quot;Forms authentication a session state - proč nejsou synchronní?&quot; vzbudil jistý zájem. Pojďme se tedy podrobněji podívat na to, jak forms authentication funguje, a rozeberme si onen magický autentizační ticket." />
    <link rel="stylesheet" type="text/css" href="/content/styles.min.css" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/">Michal Altair Valášek</a>
        </li>
        <li>
          <a href="/categories/lide-a-jina-zver">Lidé a jiná zvěř</a>
        </li>
        <li>
          <a href="/categories/vlci">Vlci</a>
        </li>
        <li>
          <a href="/categories/kone">Koně</a>
        </li>
        <li>
          <a href="/categories/programovani">Programování</a>
        </li>
        <li>
          <a href="/categories/bezpecnost">Bezpečnost</a>
        </li>
        <li>
          <a href="/categories/akce-a-udalosti">Akce a události</a>
        </li>
        <li>
          <a href="/categories/software">Software</a>
        </li>
      </ul>
    </nav>
    <main>
      <h1>Jak funguje forms authentication a autentizační tickety</h1>
      <aside class="article-info">
        <time datetime="2008-02-28T19:51:55.75+01:00" title="Datum vydání">
          <i class="fal fa-calendar-alt"> </i>28. února 2008</time>
        <ul class="categories">
          <li>
            <a href="/categories/bezpecnost" title="Rubrika">
              <i class="fal fa-tag"> </i>Bezpečnost</a>
          </li>
        </ul>
      </aside>
      <section class="article-text">
        <p>Otázky na forms autentizaci, její použití a implementaci patří na <a href="http://www.gopas.cz/kurzy/GOC36/">mých kurzech</a> k velmi častým. I místní článek <a href="http://www.aspnet.cz/Articles/184-forms-authentication-a-session-state-proc-nejsou-synchronni.aspx">Forms authentication a session state - proč nejsou synchronní?</a> vzbudil jistý zájem. Pojďme se tedy podrobněji podívat na to, jak forms authentication funguje, a rozeberme si onen magický autentizační ticket.</p>
<h2 id="co-je-forms-authentication">Co je forms authentication</h2>
<p>Většina klasických internetových protokolů je na tom se zabezpečením dosti bídně. Vznikaly totiž v době, kdy Internet byl malý, počítače drahé a lidé si navzájem věřili. Tomu odpovídá i jejich úroveň zabezpečení - většinou statickým heslem, které se přenáší v otevřené podobě. Standard HTTP se v tomto ohledu nijak neliší. Obsahuje popis dvou autentizačních metod - Basic Authentication a Digest Authentication, které se ale v praxi z různých důvodů příliš nepoužívají.</p>
<p>Drtivá většina dnešních webových aplikací nepoužívá nějaký specifický autentizační protokol, definovaný nějakou normou, ale ověřování uživatelů je součástí jejichy aplikační logiky. Uživatel zadá do formulářových polí své uživatelské jméno a heslo (stejně jako jakákoliv jiná data) a aplikace ho na jejich základě identifikuje, autentizuje a poznačí si ho tak, aby ho příště poznala, až ho zase někde potká.</p>
<p>Pro shora uvedený postup se ve světě ASP.NET vžilo pojmenování Forms Authentication, ačkoliv se nejedná o žádnou přesně popsanou standardní technologii.</p>
<p>Celou autentizaci lze rozdělit na dvě fáze. Ve fázi přihlašování dochází k výměně identifikačních (login, uživatelské jméno...) a autentizačních (heslo, PIN...) údajů ve formě HTTP transakce. Server si zaslané údaje nějak ověří, ve světě ASP.NET patrně využije služeb membership providera, a nazná, že uživatel jest vskutku tím, za koho se vydává.</p>
<p>Autentizační údaje se ale neposílají znovu s každým požadavkem. Následuje fáze druhá, kdy je uživatel nějakým způsobem označen, aby aplikace i při dalším požadavku poznala, s kým má tu čest. Ono označení se děje tak, že se uživateli pošle nějaký údaj, kterým se posléze prokazuje v další komunikaci. Tomuto údaji se obvykle říká token nebo ticket. ASP.NET používá termín &quot;authentication ticket&quot;, kterého se budu v následujícím textu držet i já.</p>
<p>Autentizační ticket lze generovat v zásadě dvěma způsoby: buďto mají nebo nemají samy o sobě význam, vnitřní hodnotu.</p>
<h3 id="autentizacni-ticket-bez-vlastni-hodnoty">Autentizační ticket bez vlastní hodnoty</h3>
<p>První varianta je, že autentizační ticket sám o sobě nic neznamená, jedná se jednom o hromádku náhodně vygenerovaných dat. Jedinou podmínkou je, aby byla opravdu náhodná, aby nebylo možné ze znalosti jendoho nebo více platných ticketů zkonstruovat jiný platný. K tomuto účelu byste tedy měli použít kryptograficky bezpečný generátor náhodných čísel (podrobnější informace najdete například v mém článku <a href="http://www.aspnet.cz/Articles/142-prilis-sporadany-svet.aspx">Příliš spořádaný svět</a>).</p>
<p>Autentizační ticket sám tedy je jenom hromádka bezvýznamných dat, a to, co ho činí důležitým, je existence nějaké centrální databáze, kde je napsáno, že <em>tahle</em> hromádka náhodných dat momentálně identifikuje <em>tohoto</em> uživatele. Z možnosti mít takovou centrální databázi vyplývají výhody tohoto řešení, z nutnosti ji mít jeho nevýhody.</p>
<p>Velkou výhodou je, že provozovatel služby má absolutní kontrolu nad platností jednotlivých ticketů a bez jakékoliv interakce s klientem může jejich platnost prodlužovat či revokovat. Tak lze uživateli nabídnout bezpečné odhlášení, protože jakmile uživatel klepne na tlačítko &quot;odhlásit&quot;, vazba mezi ticketem a uživatelem se prostě bez dalšího zruší.</p>
<p>Nevýhodou tohoto přístupu je, že tuto databázi musíte někde udržovat a že musí být přístupná pro všechny aplikace, které mají ticket akceptovat. To může být problematické v případě distribuovaných single sign-on aplikací a podobně.</p>
<h3 id="autentizacni-ticket-s-vnitrni-hodnotou">Autentizační ticket s vnitřní hodnotou</h3>
<p>Druhý koncept počítá s tím, že ticket je &quot;cenina&quot; sama o sobě, že obsahuje informace potřebné k ověření uživatele. Například vezmete uživatelské jméno, zašifrujete ho, digitálně podepíšete a výsledek použijete jako ticket. Z bezpečnostních i praktických důvodů se zpravidla omezuje doba platnosti ticketu, takže se k uživatelskému jménu ještě přidá čas expirace.</p>
<p>Výhodou je, že k ověření identity pak nepotřebujete žádnou centrální databázi. Stačí ticket vzít, ověřit podpis, dešifrovat, a hned víte, s kým máte tu čest. Na všechny participující serery stačí jenom rozdistribuovat odpovídající klíče a máte vystaráno.</p>
<p>Na druhou stranu, jednou vystavený autentizační ticket nelze vzít zpět, bude prostě platit až do času expirace, děj se co děj (pokud samozřejmě nezměnite šifrovací klíče, čímž ale zneplatníte <em>všechny</em> tickety). I pokud se uživatel explicitně odhlásí, jeho ticket nadále platí. Pokud ho někdo zná, může ho použít až do skončení doby jeho platnosti.</p>
<h2 id="implementace-v-asp.net">Implementace v ASP.NET</h2>
<p>Forms authentication v ASP.NET využívá druhou zmiňovanou možnost, tedy tickety s vnitřní hodnotou. Autentizační ticket obsahuje následující data:</p>
<ol>
<li>Osm náhodně vygenerovaných bajtů.</li>
<li>Verzi formátu ticketu.</li>
<li>Informaci, zda se jedná o persistent cookie.</li>
<li>Datum a čas vystavení.</li>
<li>Datum a čas expirace.</li>
<li>Uživatelské jméno.</li>
<li>UserData - libovolná data určená programátorem.</li>
<li>Cesta platnosti cookie.</li>
</ol>
<p>To celé zašifrované a digitálně podepsané. Autentizační ticket se předává buďto v cookie nebo v URL.</p>
<p>Pokud se uživatel odhlásí, tak se to platnosti ticketu jako takového nijak nedotkne. V případě cookie-less forms auth nebude součástí dalších odkazů. V případě použití cookies se klientovi pošle prázdná cookie téhož jména s časem expirace nastaveným do minulosti, což znamená, že prohlížeč cookie vymaže.</p>
<p>Pokud ale někdo autentizační ticket získal neoprávněně, třeba odposlechem, případně pokud uživatel použije tlačítko zpět, bude znovu považován za přihlášeného, aniž by znovu musel projít přihlašovacím procesem.</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          <a href="/feed.rss">
            RSS feed <i class="fal fa-rss-square"> </i></a>
        </li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          Copyright © <a href="https://www.rider.cz/">Michal Altair Valášek</a>, 2003-2018
        </li>
      </ul>
    </footer>
  </body>
</html>