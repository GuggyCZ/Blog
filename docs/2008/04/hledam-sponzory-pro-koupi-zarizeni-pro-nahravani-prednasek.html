<!DOCTYPE html>
<html>
  <head>
    <meta charset="utf-8" />
    <title>Hledám sponzory pro koupi zařízení pro nahrávání přednášek | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Zájem o záznamy z akcí je velký. Přesto nejsou. Proč? Protože není vůbec snadné je pořídit. Softwarové řešení je nespolehlivé a hardwarové drahé. Hledám tedy sponzory na zakoupení hardware pro pořizování záznamů. Chcete přispět? Čtěte uvnitř článku." />
    <link rel="stylesheet" type="text/css" href="/content/styles.min.css?sha=DDB0508C26A38F3AC90E35BBFD1F49B57ACB1CF0" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/">Michal Altair Valášek</a>
        </li>
        <li>
          <a href="/categories/lide-a-jina-zver">Lidé a jiná zvěř</a>
        </li>
        <li>
          <a href="/categories/vlci">Vlci</a>
        </li>
        <li>
          <a href="/categories/kone">Koně</a>
        </li>
        <li>
          <a href="/categories/programovani">Programování</a>
        </li>
        <li>
          <a href="/categories/bezpecnost">Bezpečnost</a>
        </li>
        <li>
          <a href="/categories/akce-a-udalosti">Akce a události</a>
        </li>
        <li>
          <a href="/categories/software">Software</a>
        </li>
      </ul>
    </nav>
    <main>
      <h1>Hledám sponzory pro koupi zařízení pro nahrávání přednášek</h1>
      <aside class="article-info">
        <time datetime="2008-04-30T22:24:34.52+02:00" title="Datum vydání">
          <i class="fal fa-calendar-alt"> </i>30. dubna 2008</time>
        <ul class="categories">
          <li>
            <a href="/categories/akce-a-udalosti" title="Rubrika">
              <i class="fal fa-tag"> </i>Akce a události</a>
          </li>
        </ul>
      </aside>
      <section class="article-text">
        <p>Jak mi laskavě připomněla řada z vás v <a href="http://www.aspnet.cz/Articles/198-novinky-v-c-3-0-a-linq-pro-bezne-smrtelniky.aspx#comments">komentářích</a> k pozvánce na dnešní seminář, náš videoarchiv by potřeboval oživit a z přednášek by bylo dobré pořizovat záznamy. Lidé z daleka, pohybově omezení, časově vytížení... Zájem je velký (přednášku udělám pro sto lidí a záznam si stáhne 3-10 000). Tak proč to nedělám?</p>
<p>Protože to není tak jednoduché, jak to vypadá. Čistě softwarové řešení se neosvědčilo (naposledy dneska). Programy jako Camtasia a podobně se výborně hodí na vytváření instruktážních videí v klidu domova a na dostatečně výkonném počítači. Při záznamu živích akcí, zejména na notebooku, je výsledek nepředvídatelný: někdy to vyjde, někdy ne. Navíc to docela zatěžuje počítač a disk. Zkoušel jsem různá řešení a nic dlouhodobě udržitelného jsem nenašel. A došla mi trpělivost, takže prostě už nic dalšího hledat a zkoušet nebudu.</p>
<p>Natáčet akci kamerou taky nemá moc smysl, zejména u vývojářských akcí, kde je třeba vidět ne slajdy, ale ukázky zdrojového kódu. PAL rozlišení (720 x 576) je prostě moc malé. Možná by to bylo o něco lepší s HD, ale jednak tomu moc nevěřím a druhak odmítám kupovat HD kameru bratru za 20K.</p>
<p>Aby bylo nahrávání jednoduché a spolehlivé, je potřeba nezávislé hardwarové řešení. Něco, co se připojí na VGA výstup mezi projektor a počítač a k čemu se připojí bezdrátový mikrofon a hotovo. Profesionální zařízení tohoto typu stojí i při dnešním nízkém kurzu dolaru okolo šedesáti tisíc korun.</p>
<p>Levnější, ale stále ještě přijatelné zařízení, kombinující hardwarový frame grabber, bezdrátový mikrofon a samostatný počítač (notebook) na pořizování záznamu vyjde na cca. 25 000 Kč. Jsem ochoten to sestavit a spravovat, ale ne ochoten to platit.</p>
<p>Český Microsoft tuhle otázku řeší již několik let bez jakéhokoliv viditelného výsledku.</p>
<p><strong>Hledám tedy sponzora nebo více sponzorů, kteří budou ochotni tuto částku společně zaplatit.</strong> Pokud se to podaří, všechno to pospojuji dohromady a kromě nahrávání vlastních akcí dám k dispozici ostatním pořadatelům.</p>
<p>Co za to nabízím, kromě těch záznamů a dobrého pocitu? Především propagaci - způsobem a rozsahem dle dohody, např. na webu, v nahrávkách samotných i na akcích. Pokud bude dárce podnikatel, vystavíme vám řádnou fakturu, takže to bude daňově uznatelný výdaj.</p>
<p>Pokud máte zájem pomoci, kontaktujte mne prosím e-mailem na adrese <a href="mailto:michal.valasek@altairis.cz">michal.valasek@altairis.cz</a>.</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          <a href="/feed.rss">
            RSS feed <i class="fal fa-rss-square"> </i></a>
        </li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          Copyright © <a href="https://www.rider.cz/">Michal Altair Valášek</a>, 2003-2018</li>
      </ul>
    </footer>
  </body>
</html>