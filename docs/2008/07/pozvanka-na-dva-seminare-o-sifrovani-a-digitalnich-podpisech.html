<!DOCTYPE html>
<html>
  <head>
    <meta charset="utf-8" />
    <title>Pozvánka na dva semináře o šifrování a digitálních podpisech | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Pozvánka na prázdninové akce o šifrování a digitálních podpisech. Aneb když už to děláte, dělejte to pořádně!" />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Pozvánka na dva semináře o šifrování a digitálních podpisech</h1>
      <section class="article">
        <p><a href="http://www.flickr.com/photos/14481705@N04/2333133387/" title="New Orleans - D-Day Museum - Enigma Machine - 3-9-08"><img src="http://static.flickr.com/2295/2333133387_1e87ddba6e.jpg" alt="New Orleans - D-Day Museum - Enigma Machine - 3-9-08" /></a>Poslední dobou se mi hned několikrát dostalo té pochybné cti pracovat s několika různými API a technologiemi, využívajícími technologie digitálního podpisu, případně šifrování. Smutné je, že většinou byla implementace těchto technologií do značné míry Potěmkinovou vesnicí: architektura systému byla navržena tak špatně, že i přes poměrně značné vynaložené úsilí byly diskutované systémy stále napadnutelné.</p>
<p>Pročež jsem se rozhodl o prázdninách uspořádat dva semináře, které se budou zabývat právě elektronickými podpisy a šifrováním. Z programátorsko-pragmatického hlediska (já také nejsem žádný kryptolog). Spíše než detaily fungování jednotlivých algoritmů se podíváme na možnosti jejich použití při psaní vlastních programů, API a komunikačních protokolů.</p>
<p>Nebudeme se bavit o certifikátech a zaručených a kvalifikovaných podpisech dle zvláštního zákona, ale spíše o tom, jak lze využít jednodušší kryptografické mechanismy při vytváření vlastních aplikací a jejich rozhraní. Neodpustím si samozřejmě pár výletů do historie, jak je možno poznat i z fotografie klávesnice jedné z verzí Enigmy, šifrovacího stroje používaného za druhé světové války ;-)</p>
<h2 id="digitalni-podpisy-jak-funguji-a-jak-je-spravne-pouzit">Digitální podpisy: jak fungují a jak je správně použít</h2>
<p>**Microsoft Praha, sál Aquarius, 31. 7. 2008 od 18:00, více informací a registrace na **<a href="http://akce.altairis.cz/Events/190.aspx"><strong>akce.altairis.cz</strong></a></p>
<p><em>V tomto semináři se podíváme na hashovací algoritmy a jejich využití pro digitální podepisování zpráv metodou HMAC (Hash Message Authentication Code). Podíváme se, jak můžete ve svých programech zabezpečit předávané zprávy proti úmyslné i neúmyslné manipulaci. Popisované mechanismy jsou hojně využívány v ASP.NET, například při zpracování ViewState nebo generování autentizačních ticketů pro Forms Authentication.</em></p>
<h2 id="sifrovaci-algoritmy-prakticka-implementace-v.net">Šifrovací algoritmy: praktická implementace v .NET</h2>
<p>**Microsoft Praha, sál Aquarius, 20. 8. 2008 od 18:00, více informací a registrace na **<a href="http://akce.altairis.cz/Events/191.aspx"><strong>akce.altairis.cz</strong></a></p>
<p><em>Navazující seminář se zaměří na utajení obsahu předávaných zpráv šifrováním. Podíváme se na symetrické a asymetrické šifry, jejich výhody a nevýhody. Vrátíme se také k tématu digitálních podpisů, tentokrát realizovaných prostředky asymetrické kryptografie.</em></p>
<p>Vstup na oba semináře je zdarma, podmínkou je pouze předchozí registrace. Příklady kódu budu ukazovat v C# převážně v prostředí ASP.NET, nicméně nejedná se o téma čistě webové ani .NET-ové, popisované principy jest využít i v jakýchkoliv jiných technologiích.</p>
<p>Budou-li bohové milostiví, pořídím z obou akcí záznam a umístím ho na web. Dva záznamy už z předchozích akcí mám a připravuji jejich publikování, jenom tradičně nestíhám, tak se to vleče.</p>

      </section>
    </main>
    <footer>
      Footer
    </footer>
  </body>
</html>