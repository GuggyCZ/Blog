<!DOCTYPE html>
<html>
  <head>
    <meta charset="utf-8" />
    <title>Záznam ze seminářů pro mlčící většinu a třídenní akce pro ni | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Scott Hanselmann jim říká &quot;temná masa&quot;. Těm neviditelným 99 % programátorů, kteří nečtou – a už vůbec nepíšou – blogy nebo Twitter a nežijí nejnovějšími změnami populárních frameworků. Ne vždy z vlastní vůle. Já mám to obrovské štěstí, že patřím do toho jednoho procenta, a chci to předat dál." />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Záznam ze seminářů pro mlčící většinu a třídenní akce pro ni</h1>
      <section class="article">
        <p>Svět IT se mění a rozvíjí velice dynamicky. I když se omezím jenom na technologie související s ASP.NET webovým vývojem, významné novinky přicházejí každý týden. ASP.NET Identity, nový Entity Framework, nové MVC, nové Web Pages, novinky ve Windows Azure, nové všechno. Ani já s nimi nedokážu úplně držet krok, a to je to moje hlavní pracovní náplň.</p>
<p>Jsem 1%. Mám to obrovské štěstí, že moje hlavní pracovní náplň není udržovat a vyvíjet nějaký konkrétní systém, ale učit se novinky a předávat je dál. 99% programátorů je na tom ale úplně jinak. Nemají čas udržovat své znalosti v pozoru, protože musejí udržovat v chodu jim svěřené systémy. Vidím to velice často při konzultacích a na kurzech: programátory, kteří sice používají nejnovější nástroje, ale programují v nich stejně, jako před pěti a více lety.</p>
<p>Zatímto &quot;elita&quot; se dohaduje na blozích GitHubu a Twitteru jaký design pattern je pro co nejlepší, drtivá většina reálných systémů je pořád psaná stylem SqlConnection.Open a SELECT * FROM Tabulka. Scott Hanselmann jim říká &quot;<a href="http://www.hanselman.com/blog/DarkMatterDevelopersTheUnseen99.aspx">temná masa</a>&quot;. Je jich většina a nejsou vidět. Programátoři, kteří prostě pracují a nekecají o tom.</p>
<p>V uplynulých týdnech jsem uspořádal v Akvárku dva semináře: <a href="http://youtu.be/BXIrnD6DygU">Jemný úvod do pokročilejších konstrukcí v C#</a> a <a href="http://youtu.be/0nM38vBk6LI">Jemný úvod do ORM a Entity Frameworku</a> (odkazy vedou na záznamy z těchto akcí na YouTube). Co do návštěvnosti se jednalo o jedny z nejúspěšnějších akcí, co se tam konaly. A to přesto, že všechna probíraná témata jsou &quot;stará vesta&quot;, žádné horké novinky. Nebo spíš právě proto – jenom většina programátorů neměla čas se na to pořádně, systematicky podívat.</p>
<p>Vyzýval jsem účastníky, aby mi poslali mailem náměty na další témata a dostal jsem jich požehnaně. Na základě toho jsem se rozhodl udělat <strong>třídenní kurz</strong>, který do větší hloubky probere témata ze shora uvedených seminářů. Kromě toho doplňuje ta témata, která jsem od vás dostal mailem (zejména pokročilejší dedičnost, generické typy a další). Kromě mého teoretického výkladu si také budete všechno moci ihned vyzkoušet v připravených hands-on labech.</p>
<p>Kurz najdete na novém webu <strong><a href="http://kurzy.altairis.cz/1">kurzy.altairis.cz</a></strong> a bude se konat od 7. do 9. dubna (v případě velkého zájmu vypíšu další termíny). Cena kurzu je 12000 Kč, ale pokud do poznámky v objednávce uvedete kód &quot;ASPNET.CZ&quot; a objednáte se nejpozději do konce března, dostanete 2000 Kč slevu a cena pro vás tedy bude 10000 Kč + DPH.</p>
<p>Podrobnější informace o kurzu najdete na <a href="http://kurzy.altairis.cz/1" title="http://kurzy.altairis.cz/1">http://kurzy.altairis.cz/1</a>.</p>

      </section>
    </main>
    <footer>
      Footer
    </footer>
  </body>
</html>