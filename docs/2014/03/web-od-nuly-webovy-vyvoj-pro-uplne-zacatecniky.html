<!DOCTYPE html>
<html>
  <head>
    <meta charset="utf-8" />
    <title>Web od nuly: webový vývoj pro úplné začátečníky | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Tato akce není pro vás. Ale přesto by vás mohla zajímat, pokud se vás vaši kamarádi ptají &quot;A jak mám začít, když chci taky programovat webové aplikace?&quot;." />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Web od nuly: webový vývoj pro úplné začátečníky</h1>
      <section class="article">
        <p>Tato akce není pro vás - ale přesto by vás mohla zajímat. Tato akce je určena pro lidi, kteří jsou sice pokročilými uživateli počítačů, ale nejsou programátoři. A chtěli by se naučit vytvářet webové stránky a aplikace.</p>
<p>Pokud čtete ASPNET.CZ, tak nejspíše této definici nevyhovujete a na semináři byste se nudili. Ale nejspíš máte nějaké známé, kteří se vás ptají &quot;A co mám dělat, když se chci naučit programovat weby?&quot;. Já rozhodně ano a právě proto jsem se rozhodl uspořádat tuto akci.</p>
<p>Budu na ní vykládat samotné základy: jak funguje web server, co je to HTML a CSS, jeho syntaxe a základy... Poté se podíváme na ASP.NET Web Pages a psaní jednoduchých webových aplikací. Závěrem si představíme Azure Web Sites a proces nasazení na web server.</p>
<p>Seminář bude realizován formou výkladu a praktických cvičení. Každý účastník s sebou musí mít vlastní notebook s nainstalovaným Visual Studiem 2013 (stačí bezplatná Express edition). Podrobný návod k instalaci dostanou registrovaní předem e-mailem.</p>
<p>Vstup na akci je zdarma, ale podmínkou je předchozí registrace <a href="https://msevents.microsoft.com/CUI/EventDetail.aspx?EventID=1032582372&amp;Culture=cs-CZ&amp;community=0">na webu Microsoftu</a>. Tam také najdete podrobnější informace o obsahu kurzu.</p>

      </section>
    </main>
    <footer>
      Footer
    </footer>
  </body>
</html>