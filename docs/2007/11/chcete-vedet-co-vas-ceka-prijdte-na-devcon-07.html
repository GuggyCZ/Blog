<!DOCTYPE html>
<html>
  <head>
    <meta charset="utf-8" />
    <title>Chcete vědět, co vás čeká? Přijďte na DevCon '07 | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Chcete vědět, co vás čeká v následujícím roce? Jaké novinky přináší Internet Information Services 7.0, Windows Server 2008, Microsoft .NET 3.5 nebo Microsoft SQL Server 2008? Přijďte v Praze nebo Bratislavě na DevCon '07. Uvnitř článku najdete soutěž s možností výhry volného vstupu." />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Chcete vědět, co vás čeká? Přijďte na DevCon '07</h1>
      <section class="article">
        <p>V následujícím roce nás čeká spousta novinek. Proto je tu DevCon '07, kde se o nich dozvíte víc. Akce se koná <strong>16. listopadu 2007 v Praze</strong> nebo <strong>14. prosince 2007 v Bratislavě</strong>. Akci pořádá počítačová škola Gopas, vstupné činí 990 Kč (po <a href="http://www.aspnet.cz/StaticPages/SlevaGopas.aspx" title="Sleva 10% z kurzovného v počítačové škole Gopas">slevě pro čtenáře ASPNET.CZ</a> je to 891 Kč). Podrobnější informace a možnost přihlášení najdete na <a href="http://www.gopas.cz/kurzy/DevCon/">http://www.gopas.cz/kurzy/DevCon/</a>.</p>
<h2 id="o-cem-bude-rec">O čem bude řeč</h2>
<p>Nejprve budu já vykládat o novinkách v IIS 7.0 (těch je hodně) a ASP.NET (těch je málo). Sedmá verze IIS představuje revoluci, kde je všechno jinak, než ve verzích předchozích. Mnohem lépe, ale jinak. Doporučuji tedy věnovat této verzi patřičnou pozornost.</p>
<p>Po mně vás <strong>Tomáš Petříček</strong> seznámí s novinkami v C# 3.0 a technologií LINQ. Vzhledem k tomu, že je jeden z nejpovolanějších, já ho budu poslouchat velmi pozorně a vám doporučuji totéž.</p>
<p>Do třetice všeho dobrého přijde <strong>Erik Caha</strong> s novinkami v Microsoft SQL Serveru 2008. Na ten jsem se ještě vůbec nestihl ani podívat, ale prý je tam také ledacos zajímavého.</p>
<p>Ač se (v Praze) akce koná v prostorách Microsoftu, nepořádá ji MS a bude se jednat o akci povahy ryze technické, nikoliv o marketingové bláboly.</p>
<h2 id="vyhrajte-vstup-zdarma">Vyhrajte vstup zdarma</h2>
<p>Ve spolupráci s počítačovou školou Gopas jsme pro vás již tradičně připravili soutěž o volnou vstupenku na shora uvedenou akci. Soutěžní stránky najdete na <a href="https://wwwapp.altairis.cz/SoutezDevCon/" title="https://wwwapp.altairis.cz/SoutezDevCon/">https://wwwapp.altairis.cz/SoutezDevCon/</a> Soutěž bude uzavřena a výherce vylosován 14. listopadu, ve 14:14:14 ;-)</p>

      </section>
    </main>
    <footer>
      Footer
    </footer>
  </body>
</html>