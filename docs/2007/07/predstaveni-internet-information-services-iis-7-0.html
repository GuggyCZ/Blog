<!DOCTYPE html>
<html>
  <head>
    <meta charset="utf-8" />
    <title>Představení Internet Information Services (IIS) 7.0 | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Na akci v Bratislavě se podíváme na novou generaci webového a aplikačního serveru od Microsoftu, zejména z pohledu vývojáře .NET aplikací." />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Představení Internet Information Services (IIS) 7.0</h1>
      <section class="article">
        <p>Internet Information Services 7.0, nová generace webového a aplikačního serveru od Microsoftu, přinášejí řadu novinek, které jistě potěší vývojáře i administrátory. IIS 7.0 je součástí Windows Vista a bude součástí Windows Server 2008 (alias &quot;Longhorn&quot;).</p>
<p>Nová generace přináší řadu koncepčních změn, které by měly přispět k vyšší bezpečnosti, výkonnosti a snazšímu programování aplikací.</p>
<p><strong>Modulární architektura</strong> - veškerá funkčnost je k dispozici ve formě samostatných knihoven (modulů), které můžete zapínat a vypínat dle libosti. Server tedy může podporovat pouze přesně tu funkcionalitu, kterou potřebujete. Nestane se, že by na serveru bylo běželo něco co nepoužíváte, ale jenom to nejde vypnout.</p>
<p><strong>Nový konfigurační model založený na XML</strong> - zatímco předchozí verze IIS používaly pro ukládání konfiguračních dat metabázi, IIS 7 využívá konfigurační model známý z ASP.NET: hierarchicky organizované XML soubory. Znamená to mimo jiné, že nastavení aplikace a nastavení web serveru bude na jednom místě.</p>
<p><strong>Lepší nástroje pro správu</strong> - nový konfigurační model si žádá též nové nástroje pro správu serveru. Nová generace IIS Manageru je přehlednější a schopnější. Mimo jiné též umožňuje z jednoho místa provádět konfiguraci vlastností serveru i nastavení aplikace.</p>
<p><strong>.NET integrated pipeline</strong> - ASP.NET se dostává poněkud privilegovaného postavení: zatímco v předchozích verzích IIS byl .NET implementován jako jeden z mnoha ISAPI filtrů, v IIS 7 je jeho podpora zabudována přímo. To znamená větší možnosti pro ASP.NET programátory a možnost lepší spolupráce ASP.NET aplikací s jinými technologiemi jako PHP apod.</p>
<h2 id="pozvanka-na-akci-v-bratislave">Pozvánka na akci v Bratislavě</h2>
<p>Podrobněji se budu věnovat shora uvedeným tématům na akci, která se bude konat ve slovenské pobočce Microsoftu v Bratislavě <strong>23. srpna 2007 od 9:00</strong>. Vstup na akci je zdarma, podmínkou je ale předchozí registrace <a href="http://msevents.microsoft.com/CUI/EventDetail.aspx?EventID=1032347096&amp;Culture=sk-sk">na webu slovenského Microsoftu</a>.</p>
<p>Abych předešel očekávaným dotazům: v blízké budoucnosti se podobná akce uskuteční i v ČR.</p>
<p>Další informace o IIS7 najdete na <a href="http://www.iis.net">www.iis.net</a>.</p>

      </section>
    </main>
    <footer>
      Footer
    </footer>
  </body>
</html>