<!DOCTYPE html>
<html>
  <head>
    <meta charset="utf-8" />
    <title>Pozvánka na akci o využití a rozšíření konfigurace ASP.NET | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Po prázdninové přestávce vás znovu zvu do pražského Microsoftu na akci o konfiguračním modelu ASP.NET." />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Pozvánka na akci o využití a rozšíření konfigurace ASP.NET</h1>
      <section class="article">
        <p>Po prázdninové přestávce vás znovu zvu do pražského Microsoftu na programátorský seminář.</p>
<p>ASP.NET aplikace jsou ve své podstatě volná konfederace nezávislých tříd a je to právě konfigurační systém, který říká, kdy a k čemu se která třída má použít.</p>
<p>V tomto semináři se podíváme na to, jak obecně .NET konfigurační model funguje (soubory machine.config, web.config, konfigurační sekce...) a také jak ho můžeme rozšiřovat snadným vytvářením vlastních konfiguračních sekcí.</p>
<p>Podíváme se také na provider object model v ASP.NET a možnost vytvářet vlastní providery, což je téma, které s konfigurací těsně souvisí.</p>
<p>Podrobnosti použití standardního .NET konfiguračního modelu jsou o to aktuálnější, že tento model je použit i pro konfiguraci nové verze Internet Information Services - IIS 7.0.</p>
<p>Akce se koná 30. 8. 2007 od 18:00 v budově pražské pobočky Microsoftu.</p>
<p>Vstup na akci je zdarma, ale je podmíněn předchozí registrací a předložením vytištěné pozvánky. Registraci můžete provést na webu <a href="http://akce.altairis.cz/Events/122.aspx">akce.altairis.cz</a>.</p>

      </section>
    </main>
    <footer>
      Footer
    </footer>
  </body>
</html>