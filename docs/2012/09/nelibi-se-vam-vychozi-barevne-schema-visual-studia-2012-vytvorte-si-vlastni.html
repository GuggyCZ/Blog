<!DOCTYPE html>
<html>
  <head>
    <meta charset="utf-8" />
    <title>Nelíbí se vám výchozí barevné schéma Visual Studia 2012? Vytvořte si vlastní! | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Nové barevné (nebo spíše nebarevné) schéma Visual Studia 2012 budí vášně. Já jsem s ním dokonale spokojen, ale pokud vy ne, Brian Chavez napsal nástroj, který vám umožní upravit si barevné schéma Visual Studia dle libosti. A našel jsem už dvě docela použitelná hotová schémata." />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Nelíbí se vám výchozí barevné schéma Visual Studia 2012? Vytvořte si vlastní!</h1>
      <section class="article">
        <blockquote>
<p><strong>Aktualizace: Prakticky současně s tímto článkem se v Extensions Gallery objevil <strong><a href="http://visualstudiogallery.msdn.microsoft.com/366ad100-0003-4c9a-81a8-337d4e7ace05"><strong>Visual Studio 2012 Color Theme Editor</strong></a></strong> od Matthewa Johnsona z Microsoftu.</strong> Je uživatelsky přítulnější, než ten popisovaný níže a nabízí také větší škálu předpřipravených skinů.</p>
<p>Děkuji Slavovi za uporoznění v komentářích!</p>
</blockquote>
<p>Nové barevné (nebo spíše nebarevné) schéma Visual Studia 2012 budí vášně. Já jsem s ním dokonale spokojen, ale pokud vy ne, Brian Chavez napsal nástroj, který vám umožní upravit si barevné schéma Visual Studia dle libosti. A našel jsem už dvě docela použitelná hotová schémata.</p>
<p>Takto vypadá výchozí grafické téma, <em>Light</em>:</p>
<p><a href="http://www.aspnet.cz/Files/20120906-vstheme_light_2.png"><img src="http://www.aspnet.cz/Files/20120906-vstheme_light_thumb.png" alt="VS2012: Light Theme" title="VS2012: Light Theme" /></a></p>
<p>Jak jsem již psal, mně velice vyhouje. Nicméně někteří programátoři dávají přednost světlému písmu na tmavém pozadí (které já pokládám za v podstatě nečitelné). Pro ně je určeno téma <em>Dark</em>:</p>
<p><a href="http://www.aspnet.cz/Files/20120906-vstheme_dark_2.png"><img src="http://www.aspnet.cz/Files/20120906-vstheme_dark_thumb.png" alt="VS2012: Dark Theme" title="VS2012: Dark Theme" /></a></p>
<p><a href="http://bchavez.bitarmory.com/archive/2012/08/27/modify-visual-studio-2012-dark-and-light-themes.aspx">Brian Chavez vytvořil nástroj</a>, který umožňuje tato témata editovat a nastavovat vlastní barvy jednotlivým částem UI. Na stránce je i odkaz na dvě témata, <em>Midnight</em> a <em>Visual Studio 2012 in 2010 Colors</em>.</p>
<p>&quot;Půlnoční&quot; téma Midnight není kupodivu nijak extra tmavé, je jenom mírnou úpravou výchozího světlého skinu, posuďte sami:</p>
<p><a href="http://www.aspnet.cz/Files/20120906-vstheme_midnight_2.png"><img src="http://www.aspnet.cz/Files/20120906-vstheme_midnight_thumb.png" alt="VS2012: Midnight Theme" title="VS2012: Midnight Theme" /></a></p>
<p>Poslední skin se, jak je patrno již z názvu, odkazuje na vizuální styl Visual Studia 2010:</p>
<p><a href="http://www.aspnet.cz/Files/20120906-vstheme_vs2010_2.png"><img src="http://www.aspnet.cz/Files/20120906-vstheme_vs2010_thumb.png" alt="VS2012: 2010 Theme" title="VS2012: 2010 Theme" /></a></p>
<p>Obě témata, spolu se zálohou těch stávajících, jsem pro jistotu zkopíroval na <a href="/files/20120906-VSThemes.zip">svůj server</a>. Instalace je jednoduchá, je to .reg soubor, který se jenom vloží do registru a restartuje se Visual Studio.</p>

      </section>
    </main>
    <footer>
      Footer
    </footer>
  </body>
</html>