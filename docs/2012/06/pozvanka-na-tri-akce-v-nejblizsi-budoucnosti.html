<!DOCTYPE html>
<html>
  <head>
    <meta charset="utf-8" />
    <title>Pozvánka na tři akce v nejbližší budoucnosti | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Omlouvám se všem svým věrným čtenářům za dlouhou odmlku ve svých aktivitách. Stala se spousta věcí, které mne vytěžovaly, rozjel jsem několik nových projektů, napsal knihu (byť ne o webovém programování a podobně). Ale světla ramp mi začínají chybět, pročež jsem se rozhodl znovu začít pořádat tradiční akce v Praze v Akvárku a tímto vás na ně zvu." />
    <link rel="stylesheet" type="text/css" href="/content/styles.min.css" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/">Michal Altair Valášek</a>
        </li>
        <li>
          <a href="/categories/lide-a-jina-zver">Lidé a jiná zvěř</a>
        </li>
        <li>
          <a href="/categories/vlci">Vlci</a>
        </li>
        <li>
          <a href="/categories/kone">Koně</a>
        </li>
        <li>
          <a href="/categories/programovani">Programování</a>
        </li>
        <li>
          <a href="/categories/bezpecnost">Bezpečnost</a>
        </li>
        <li>
          <a href="/categories/akce-a-udalosti">Akce a události</a>
        </li>
        <li>
          <a href="/categories/software">Software</a>
        </li>
      </ul>
    </nav>
    <main>
      <h1>Pozvánka na tři akce v nejbližší budoucnosti</h1>
      <aside class="article-info">
        <time datetime="2012-06-19T04:05:00+02:00" title="Datum vydání">
          <i class="fal fa-calendar-alt"> </i>19. června 2012</time>
        <ul class="categories">
          <li>
            <a href="/categories/akce-a-udalosti" title="Rubrika">
              <i class="fal fa-tag"> </i>Akce a události</a>
          </li>
        </ul>
      </aside>
      <section class="article-text">
        <p>Omlouvám se všem svým věrným čtenářům za dlouhou odmlku ve svých aktivitách. Stala se spousta věcí, které mne vytěžovaly, rozjel jsem několik nových projektů, napsal knihu (byť ne o webovém programování a podobně). Ale světla ramp mi začínají chybět, pročež jsem se rozhodl znovu začít pořádat tradiční akce v Praze v Akvárku a tímto vás na ně zvu.</p>
<p>Všechny akce se budou konat v budově pražského Microsoftu, v sále Aquarius, ve zhruba čtrnáctidenním intervalu, první z nich již pozítří! Vstup na ně je vždy zdarma, ale musíte se předem registrovat na <a href="http://www.geekcore.cz">www.geekcore.cz</a>. Abych odpověděl na klasickou otázku: pokusím se z nich pořídit záznam, ale neručím za úspěch této snahy.</p>
<h2 id="deep-dive-cacheovani-v.net-a-http-aneb-jak-neuhnat-sebe-a-svuj-server">Deep Dive: Cacheování v .NET a HTTP, aneb jak neuhnat sebe a svůj server</h2>
<p><strong>Čtvrtek 21. června 2012, 18:00</strong></p>
<p>Možnost cacheování je jednou z nejužitečnějších vlastností webových aplikací. A bohužel také jednou z nejméně pochopených. Proto jsem se rozhodl tomuto tématu hlouběji věnovat a připravil &quot;deep dive&quot; přednášku o tom, jak vlastně cacheování funguje na úrovni HTTP, jak je to implementováno v ASP.NET a jak to celé vůbec využít.</p>
<p>Vše budu předvádět na příkladech v ASP.NET, nicméně valná většina popisovaného jsou obecně schopnosti protokolu HTTP, které jsou nezávislé na konkrétní serverové technologii, takže akce může být užitečná i programátorům na jiných platformách.</p>
<p><a href="http://www.geekcore.cz/events/561">Registrace na GeekCore</a></p>
<h2 id="to-nejlepsi-z-teched-europe-2012">To nejlepší z TechEd Europe 2012</h2>
<p><strong>Středa 4. července 2012, 18:00</strong></p>
<p>Upřímně, nemám nejmenší tušení, o čem vám na této akci budu vykládat. Ale příští týden se v Amsterdamu bude konat TechEd Europe 2012. A jakmile se z něj vrátím, pokusím se vám něco povědět o tom, co mne na této akci nejvíce zaujalo.</p>
<p>Nejspíš se bude jednat o nějakou novinku v .NET 4.5, nebo třeba ve Windows Azure (hodně se mi líbí Azure Web Sites, které z Azure dělají mnohem přístupnější věc), ale může to být I něco zcela jiného. V každém případě, po návratu z Amsterdamu popis akce upravím podle svých dojmů.</p>
<p><a href="http://www.geekcore.cz/events/559">Registrace na GeekCore</a></p>
<h2 id="nuget-pro-uzivatele-i-autory-komponent">NuGet pro uživatele i autory komponent</h2>
<p><strong>Středa 18. července 2012, 18:00</strong></p>
<p>NuGet je distribuční platforma pro knihovny a komponenty všeho druhu. Získává na důležitosti, protože se stala primárním distribučním kanálem pro řadu nových vývojářských technologií od Microsoftu. Ukážu vám, jak můžete balíčky efektivně využívat ve vlastních aplikacích (a přitom představím několik komponent, které by se vám mohly hodit).</p>
<p>Kromě toho se podíváme, jak můžete vytvářet vlastní balíčky, jak jejich tvorbu automatizovat a také jak provozovat vlastní NuGet feed, třeba pro elegantní vnitrofiremní distribuci vlastních nebo licencovaných komponent.</p>
<p><a href="http://www.geekcore.cz/events/560">Registrace na GeekCore</a></p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          <a href="/feed.rss">
            RSS feed <i class="fal fa-rss-square"> </i></a>
        </li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          Copyright © <a href="https://www.rider.cz/">Michal Altair Valášek</a>, 2003-2018
        </li>
      </ul>
    </footer>
  </body>
</html>