<!DOCTYPE html>
<html>
  <head>
    <meta charset="utf-8" />
    <title>Expressní novinky | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Ta dvě S v nadpisu nejsou překlep. Nejedná se totiž o novinky podávané expresní rychlostí, ale o novinky týkající se Express edic produktů od Microsoftu." />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Expressní novinky</h1>
      <section class="article">
        <p>Ta dvě S v nadpisu nejsou překlep. Nejedná se totiž o novinky podávané expresní rychlostí, ale o novinky týkající se převážně Express edic produktů od Microsoftu. S příchodem .NET 2.0 Microsoft změnil svůj letitý přístup a od všech vývojových nástrojů uvolnil základní &quot;Express&quot; edici, která je k dispozici zdarma.</p>
<h2 id="zdarma-na-vecne-casy-a-nikdy-jinak">Zdarma na věčné časy a nikdy jinak</h2>
<p>Úplně původně Microsoft zveřejnil Express edice vývojových nástrojů v duchu pohádky o chytré horákyni zadarmo-zapeníze: Oficiální cena byla $49 s tím, že po dobu jednoho roku od uvedení bude možno si ji stáhnout zdarma. Nicméně, jak jsem prorokoval už v <a href="/Articles/60-express-vyvojove-nastroje-net-2-0-zdarma.aspx">článku k jejich uvedení</a>, nakonec Microsoft kapituloval a dal Express zdarma k dispozici bez časového omezení.</p>
<p>Opakuje se tedy historie s MSDE, které bylo nejprve licenčně omezeno dost tvrdě, pak volněji a pak bylo volně k dispozici pro každého.</p>
<p>Nesrozumitelné oficiální ohlášení najdete <a href="http://www.microsoft.com/presspass/press/2006/apr06/04-19VSExpressFreePR.mspx">na MS.COM</a>. Spolu s tímto oznámením MS uvolnil řadu dalších zábavných projektů, o nichž se můžete dočíst na <a href="http://blogs.msdn.com/danielfe/archive/2006/04/19/579109.aspx">blogu PM pro Express</a>. (via <a href="http://blog.vyvojar.cz/mjurek/archive/2006/04/19/7962.aspx">mjurek - Zdravý rozum zvítězil</a>)</p>
<h2 id="jeste-vice-sql-serveru">Ještě více SQL Serverů</h2>
<p>SQL Server 2005 Express byl od počátku &quot;zdarma na věky&quot; (je to v podstatě SQL runtime, nástupce MSDE). To ovšem neznamená, že je kolem něj ticho po pěšině, právě naopak. Downloadů k němu se objevilo požehnaně.</p>
<p>Velice užitečná je (konečně!) finální verze produktu <strong>SQL Management Studio Express</strong>. Management studio je nástroj na správu databázového serveru (nástupce Enterprise Manageru). Pokud máte licenci na &quot;velké SQLko&quot;, jste za vodou, můžete používat jeho nástroje. Nemáte-li, můžete si na webu stáhnout verzi pro <a href="http://go.microsoft.com/fwlink/?LinkId=65110">32-bitové (x86)</a> nebo pro <a href="http://go.microsoft.com/fwlink/?LinkId=65264">64-bitové (x64)</a> operační systémy.</p>
<p><strong>SQL Server 2005 Express with Advanced Services</strong> je rozšířená edice Expressu, která obsahuje též fulltextové vyhledávání, reporting services a shora uvedené management studio. Jest stahovati opět z <a href="http://go.microsoft.com/fwlink/?LinkId=65109">MSDN</a>. K této edici existuje též jakýsi toolkit pro práci s Business Intelligence Services, ale to spadá mimo moji gesci, více informací najdete na <a href="http://msdn.microsoft.com/vstudio/express/sql/download/default.aspx">MSDN Express Downloads</a>.</p>

      </section>
    </main>
    <footer>
      Footer
    </footer>
  </body>
</html>