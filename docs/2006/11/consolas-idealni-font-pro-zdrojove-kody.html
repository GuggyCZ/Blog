<!DOCTYPE html>
<html>
  <head>
    <meta charset="utf-8" />
    <title>Consolas: Ideální font pro zdrojové kódy | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Vývojáři jsou zvláštní plémě uživatelů: hojně pracují s velkým množstvím textu, leč poněkud specifické povahy, který vyžaduje specifický přístup - a také specifické písmo ke zobrazení. V Office 2007 a WIndows Vista je k tomuto účelu nadmíru vhodný font Consolas, který si ale můžete stáhnout i samostatně." />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Consolas: Ideální font pro zdrojové kódy</h1>
      <section class="article">
        <p>Vývojáři jsou zvláštní plémě uživatelů: hojně pracují s velkým množstvím textu, leč poněkud specifické povahy, který vyžaduje specifický přístup - a také specifické písmo ke zobrazení. V převážné většině případů se užívá fontu neproporcionálního, tedy takového, v němž mají různé znaky vždy pevnou šířku. Děje se tak z příčin dílem praktických (odsazování atd), dílem romantických, kdy touto cestou vzdáváme hold pionýrům počítačové vědy v dobách, kdy prostředkem komunikace člověka s počítačem byla dálnopisná konzole.</p>
<p>Obvykle se k tomuto účelu užívá písma <strong>Courier New</strong>, písma vycházejícího z tradice psacího stroje (původně byl navržen v roce 1955 pro psací stroje IBM). Tento font ovšem umožňuje snadnou záměnu znaků, písmene O za nulu, malého L za jedničku a podobně. Takové překlepy mohou být pro programátory velice nepříjemné. Kromě toho, tenké tahy a výrazné patky tohoto písma způsobují, že je při rozlišení počítačových monitorů obtížně čitelné v malé velikosti.</p>
<p>Novinkou, uvedenou v nových verzích Office 2007 a Windows Vista je font <strong>Consolas</strong>. Jedná se o monospace (neproporcionální) font, který je ale optimalizován pro zobrazení na počítačových monitorech, zejména pak ve spolupráci s Clear type, vyhlazovacím algoritmem pro LCD monitory. Větší světlost znaků znamená lepší čitelnost při menší jmenovité velikosti písma a &quot;problémové&quot; znaky jsou od sebe jasně odlišeny (proškrtnutá nula a podobně).</p>
<p>Font Consolas si můžete stáhnout i samostatně <a href="http://www.microsoft.com/downloads/details.aspx?familyid=22e69ae4-7e40-4807-8a86-b3d36fab68d3&amp;displaylang=en">ze stránek Microsoftu</a>.</p>

      </section>
    </main>
    <footer>
      Footer
    </footer>
  </body>
</html>