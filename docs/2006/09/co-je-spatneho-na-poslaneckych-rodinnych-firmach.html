<!DOCTYPE html>
<html>
  <head>
    <meta charset="utf-8" />
    <title>Co je špatného na poslaneckých "rodinných firmách"? | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Jest českým národním folklórem nadávat na vysoké platy našich poslanců a na to, jak zneužívají svého postavení tím, že jako své asistenty zaměstnávají své rodinné příslušníky. Já na tom zase nic tak špatného nevidím." />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Co je špatného na poslaneckých "rodinných firmách"?</h1>
      <section class="article">
        <p>Jest českým národním folklórem nadávat na vysoké platy našich poslanců a na to, jak zneužívají svého postavení tím, že jako své asistenty zaměstnávají své rodinné příslušníky. Naposledy toto téma otevřeli na <a href="http://zpravy.idnes.cz/rodinne-firmy-zustaly-i-v-nove-snemovne-f07-/domaci.asp?c=A060923_113132_domaci_jan">iDnes</a>. Já na tom zase nic tak špatného nevidím.</p>
<h2 id="poslanecke-platy-nejsou-vysoke">Poslanecké platy nejsou vysoké</h2>
<p>Nepolemizuji s tím, že s ohledem na výsledky svého působení by měli zvláště někteří poslanci do státního rozpočtu spíše přispívat, než z nět prostředky dostávat. Ale obecně mi diskuze na toto téma přijdou populisticky nesmyslné, a to ze několika hlavních důvodů:</p>
<p>Za prvé, poslanecké platy nejsou nesmyslně vysoké. Neznám z hlavy přesná čísla (a protože sem t. č. v Rusku na velmi pochybném internetovém připojení, nechce se mi je hledat), ale pokud se nepletu, je to něco okolo 60 000. Uvážím-li schopnosti, jaké by poslanec <em>měl</em> mít, aby mohl být užitečný, není to nijak absurdně mnoho.</p>
<p>Za druhé, kapři si svůj rybník nikdy nevypustí. Jako členové zákonodárného sboru budou o svých platech vždy poslanci rozhodovat sami a v takovém případě nelze od nikoho očekávat přílišnou skromnost. Jistě, ten proces může být komplikovanější (výše platu může být závislá na nějakých proměnných a podobně), ale nakonec to budou vždy poslanci, kteří budou více či méně přímým způsobem o věci rozhodovat.</p>
<p>Za třetí, je to kapka v moři. Chápu, že z hlediska člověka s běžným platem jsou náklady na provoz parlamentu vyloženě astronomické, ale z hlediska výdajů státního rozpočtu je to plivnutí do moře.</p>
<h2 id="rodinne-firmy-jsou-osvedceny-model">Rodinné firmy jsou osvědčený model</h2>
<p>Druhé téma jsou poslanečtí asistenti a zaměstnávání příslušníků rodin či stranických sekretariátů jako forma &quot;malé domů&quot;. Opět: je dosti pravděpodobné, že v řadě případů se o &quot;malou domů&quot; jedná (zvláště v případě těch stranických sekretariátů). Ale samo o sobě na tom nevidím nic špatného -- kdybych si měl někde vybrat svého asistenta, zcela logicky sáhnu po lidech, kteří jsou mi blízcí, které znám a kteří znají mne. První koho bych oslovil, by byla <a href="http://www.bestijka.cz/">Mysh</a>. Sice není formálně vzato moje příbuzná, ale já na rodinu obecně moc nedám. Kromě toho, opět platí že 35 000 není nijak astronomicky vysoká částka.</p>
<p>Přijde mi, že nadávání na poslanecké prebendy je takový náš národní zvyk, ale moc velké opodstatnění moc nemá a tanečky kolem nich spíš odvádějí pozornost od důležitějších věcí.</p>

      </section>
    </main>
    <footer>
      Footer
    </footer>
  </body>
</html>