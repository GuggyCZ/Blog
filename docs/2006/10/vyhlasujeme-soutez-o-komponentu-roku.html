<!DOCTYPE html>
<html>
  <head>
    <meta charset="utf-8" />
    <title>Vyhlašujeme soutěž o komponentu roku! | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Společnosti Altairis, Microsoft a počítačová škola Gopas vyhlašují soutěž Komponenta roku 2006. Hlavní cenou je Visual Studio 2005 s MSDN Premium Subscription na jeden rok." />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Vyhlašujeme soutěž o komponentu roku!</h1>
      <section class="article">
        <p>Jednou z velkých výhod technologie ASP.NET je možnost komponentizace. Aplikaci můžete snadno rozdělit do různých modulů, které můžete využívat v různých aplikacích společně. Řada takových modulů může být užitečná nejenom vám, ale i ostatním.</p>
<h2 id="soutez-komponenta-roku-2006">Soutěž Komponenta roku 2006</h2>
<p>Společnosti <strong>Altairis</strong>, <strong>Microsoft</strong> a počítačová škola <strong>Gopas</strong> vyhlašují soutěž <a href="http://komponenta-roku.aspnet.cz/">Komponenta roku 2006</a>.</p>
<p>Komponentou se pro účely této soutěže rozumí jakýkolvi modul, který je určen pro ASP.NET a lze ho učinit součástí jiné aplikace. Například tedy server controls (vizuální nebo nevizuální), užitečné HTTP moduly a handlery, membership, role a profile providery, control adapters a podobně.</p>
<p>Co můžete vyhrát?</p>
<ol>
<li>Microsoft Visual Studio 2005 Team Edition a jednoroční předplatné MSDN Premium (věnovala společnost Altairis) a poukaz na libovolné třídenní školení v počítačové škole Gopas.</li>
<li>Microsoft Visual Studio 2005 Professional Edition NFR, Microsoft SQL Server Standard Edition NFR (věnovala společnost Microsoft) a poukaz na jednodenní školení v počítačové škole Gopas.</li>
<li>Odborná počítačová literatura od společnosti Microsoft a propagační předměty partnerů soutěže.</li>
</ol>
<p>Více informací o soutěži najdete na adrese <a href="http://komponenta-roku.aspnet.cz/">http://komponenta-roku.aspnet.cz/</a>.</p>
<h2 id="nepisete-komponenty-ale-chcete-je-vyuzivat">Nepíšete komponenty, ale chcete je využívat?</h2>
<p>Připravili jsme pro vás <a href="http://komponenta-roku.aspnet.cz/">wish list</a>, kam můžete zapsat svá přání, jaké komponenty byste rádi viděli. Vývojáři pak mohou tento wish list použít jako inspiraci pro svou vlastní tvorbu.</p>

      </section>
    </main>
    <footer>
      Footer
    </footer>
  </body>
</html>