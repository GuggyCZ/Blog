<!DOCTYPE html>
<html>
  <head>
    <meta charset="utf-8" />
    <title>S čím kdo zachází... po koňsku | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="K napsání tohoto zápisu mne přiměl tento zápisek na cizím blogu. Poslední dobou se cíleně snažím počet používaných programů minimalizovat a zaměřit se spíše na maximální využití těch které mám." />
    <link rel="stylesheet" type="text/css" href="/content/styles.min.css?sha=DDB0508C26A38F3AC90E35BBFD1F49B57ACB1CF0" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/">Michal Altair Valášek</a>
        </li>
        <li>
          <a href="/categories/lide-a-jina-zver">Lidé a jiná zvěř</a>
        </li>
        <li>
          <a href="/categories/vlci">Vlci</a>
        </li>
        <li>
          <a href="/categories/kone">Koně</a>
        </li>
        <li>
          <a href="/categories/programovani">Programování</a>
        </li>
        <li>
          <a href="/categories/bezpecnost">Bezpečnost</a>
        </li>
        <li>
          <a href="/categories/akce-a-udalosti">Akce a události</a>
        </li>
        <li>
          <a href="/categories/software">Software</a>
        </li>
      </ul>
    </nav>
    <main>
      <h1>S čím kdo zachází... po koňsku</h1>
      <aside class="article-info">
        <time datetime="2005-02-20T01:33:49.527+01:00" title="Datum vydání">
          <i class="fal fa-calendar-alt"> </i>20. února 2005</time>
        <ul class="categories">
          <li>
            <a href="/categories/kone" title="Rubrika">
              <i class="fal fa-tag"> </i>Koně</a>
          </li>
        </ul>
      </aside>
      <section class="article-text">
        <p>K napsání tohoto zápisu mne přiměl <a href="http://jandudik.bloguje.cz/116267_item.php">tento</a> zápisek na cizím blogu. Poslední dobou se cíleně snažím počet používaných programů minimalizovat a zaměřit se spíše na maximální využití těch které mám. Moje základní pracovní nástroje tedy jsou:</p>
<p><strong>Microsoft Outlook 2003</strong> - zatím jsem nepotkal žádný program, který by mu schopnostmi sahal alespoň po kolena. Dá sice trochu práce ho nastavit a zkonfigurovat k obrazu svému, ale jakmile se to jednou povede, jedná se o výkonnou databázi pro ukládání kontaktů, kalendářů a e-mailů. Jeho zásadní nevýhodou je ale neschopnost práce s newsgroups. Proto na svém počítači se skřípěním zubů trpím zvrhlost jménem</p>
<p><strong>Mozilla Thunderbird</strong> - je v některých ohledech lepší než Outlook Express jako newsreader. To na druhou stranu není zase tak těžké. Používám ho na newsy a z důvodu konzistence i na e-mailové konference. Nicméně jako hlavní mailový klient bych Thunderbird používat nechtěl, oproti Outlooku mi má minimum možností nastavení prostředí.</p>
<p><strong>Microsoft Internet Explorer</strong> - o tom proč ho používám i přes současnou hysterii jsem <a href="/entry/article-20040510.aspx#032242">už psal</a>, za těch půl roku se nic nezměnilo, zatím stále ještě nikdo nepřišel s prohlížečem který by byl v praktických věcech schopnější a na fetišistické plácání se po ramenou o tom že mám hi-tech browser s miliónem zbytečných funkcí jsem už moc starý.</p>
<p><strong>Microsoft Visual Studio .NET 2003</strong> - můj základní pracovní nástroj. Vzhledem k jeho široké programovatelnosti v něm dělám téměř všechno, včetně vystavování faktur a psaní tohoto příspěvku.</p>
<p><strong><a href="http://www.altap.cz/">Servant Salamander</a></strong> - geniální správce souborů (mimochodem české provenience), který spojuje to nejlepší z logiky Norton Commandera se standardy ovládání Windows - čímž do kapsy strčí různé pochybné commandery, co mají logiku ovládání z předpotopní doby.</p>
<p><strong>FileZilla</strong> - jedinou zásadní vadou výše zmíněného je absence FTP klienta (nicméně pracuje se na jejím vyřešení). Proto používám FileZillu. BTW, s Mozillou to nemá kromě názvu společného vůbec nic.</p>
<p><strong>Microsoft Word</strong> - průmyslový standard v oblasti zpracování textu. Typický příklad programu, který trpí tím, že ho uživatelé neumějí používat. Když se to dělá <em>správně</em>, nemá konkurenci. Zejména oceňuji možnosti týmové práce, kdy někomu pošlu dokument, on ho libovolně upraví a okomentuje a mně se to zmerguje zpátky a barevně vyznačí kdo co provedl.</p>
<p><strong>Microsoft Excel</strong> - další z nedoceněných. Kromě obvyklého použití pro výpočty a primitivní &quot;databáze&quot; ho používám i k poloautomatickému generování rozličných skriptů, čímž doháním k šílenství <a href="http://www.bestijka.cz/">Mysh</a>, která to neumí :)</p>
<p><strong>Adobe Photoshop</strong> - klasika na kreslení designu a úpravy fotek.</p>
<p><strong>XnView</strong> - vítěz mého <a href="/entry/article-20041029.aspx">soukromého konkurzu</a> na SW pro zpracování fotek.</p>
<p><strong>eWallet</strong> - bezpečné úložiště hesel a pod., běží na stolním i kapesním počítači.</p>
<p><strong>Trillian Pro 3.0</strong> - IRC/ICQ/AIM/MSN/Y! komunikační nástroj. Poslední dobou dopcela nabobtnal a zpomalil. Nevýslovně mne prudí, že se neobejde bez skinů (proto je tak pomalý) a neumí beze zbytku převzít nastavení systému. Želbohu jsem zatím nenašel žádný IM program, jehož pachatel by se zabýval spíše funkčností než designem.</p>
<p><strong>PGP Desktop</strong> - věrný průvodce v pozadí. Transparentně (de)šifruje všechno, co pokládám za vhodné šifrovat (tedy prakticky všechno). Většinu svých dat (včetně mailů a podobně) mám uloženou na virtuálních PGP discích.</p>
<p><strong>Desktop Sidebar</strong> - boční lišta do Windows, v mém případě plná zejména zástupců na terminálová připojení na smečku našich serverů a ikonek pro spouštění výše uvedených programů.</p>
<p><strong>SharpReader</strong> - RSS agregátor. Ačkoliv agregovat RSS umí dneska kdeco (včetně výše zmíněného Thunderbirdu či Desktop Sidebaru), mně nejvíce vyhovuje SharpReader, protože se chová jako standardní Windowsovská aplikace.</p>
<p>Když se tak podívám na ten seznam, ve většině případů je pro mne hlavním kritériem pro výběr snadnost ovládání. Konkrétně tedy maximální soulad s logikou ovládání operačního systému. S radostí používám nástroje, které se do něj bezbolestně začlení. Což znamená vše od Microsoftu, PGP, sidebar, SharpReader, Salamander... Pokud se něco staví na zadní a střečkuje, používám to jenom velmi nerad a proto, že neexistuje rozumná konkurence</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          <a href="/feed.rss">
            RSS feed <i class="fal fa-rss-square"> </i></a>
        </li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          Copyright © <a href="https://www.rider.cz/">Michal Altair Valášek</a>, 2003-2018
        </li>
      </ul>
    </footer>
  </body>
</html>