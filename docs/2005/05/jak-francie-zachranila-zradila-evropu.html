<!DOCTYPE html>
<html>
  <head>
    <meta charset="utf-8" />
    <title>Jak Francie zachránila - zradila*) Evropu | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="*) - nehodící se škrtněte" />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Jak Francie zachránila - zradila*) Evropu</h1>
      <section class="article">
        <p><em>*) nehodící se škrtněte</em></p>
<p>Francie podle očekávání desetiprocentním rozdílem hlasů v referendu <a href="http://www.ceskenoviny.cz/archiv/index_view.php?id=132067">odmítla evropskou ústavu</a>. Podle očekávání různé moudré hlavy vymýšlejí, kterak se takové blamáží propříště vyhnout, a to i za cenu porušení vlastních pravidel.</p>
<p>Jsem zvědav, nakolik se na výsledcích dalších plebiscitů projeví skutečnost, že Francii ihned po vyhlášení jejího razantního NE nepohltilo samo peklo.</p>
<p>Obávám se, že další pokus o pokrok v budování evropského superstátu bude připraven daleko lépe. Především tak, aby do toho občané moc nekecali. Ostatně, stačí se podívat na <a href="http://www.ceskenoviny.cz/archiv/index_view.php?id=132081">harmonogram ratifikace ústavy</a>. Většina států referendum buďto vůbec nevyhlásila, nebo se zachovala jako chytrá horákyně: referendum bude, ale konečné slovo má parlament.</p>
<p>Bude zajímavé sledovat, kterak toto přetěžké dilema vyřeší jediná země, která dosud nerozhodla o tom, kdy a jak se k ústavě vyjádří: Česká republika.</p>

      </section>
    </main>
    <footer>
      Footer
    </footer>
  </body>
</html>