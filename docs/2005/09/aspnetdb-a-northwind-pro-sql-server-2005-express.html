<!DOCTYPE html>
<html>
  <head>
    <meta charset="utf-8" />
    <title>AspNetDb a Northwind pro SQL Server 2005 Express | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Dva užitečné datové soubory pro SQL Express" />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>AspNetDb a Northwind pro SQL Server 2005 Express</h1>
      <section class="article">
        <p>Vývojové prostředí Whidbey umožňuje jeden zajímavý trik, kterým je přímé připojení databázového MDF souboru. Pokud máte na klientovi nainstalovaný SQL Server 2005 Express, můžete do adresáře <em>App_Data</em> uložit přímo MDF soubor a napojit se na něj tímto connection stringem:</p>
<p>Data Source=.\SQLEXPRESS;Integrated Security=True;User Instance=True AttachDbFilename=|DataDirectory|Northwind.mdf;</p>
<p>Výhoda je především pro vývoj, protože na různé pokusy a testování nemusíte složitě konfigurovat SQLko, ale stačí vytvořit datové soubory (lze přímo z VS.NET nebo VWD). Problém spočívá v tom, že současné verze nástrojů neumožňují - nebo jsem to alespoň neobjevil - pohodlný import dat ze SQL 2000, ani vytvoření &quot;systémové&quot; databáze <em>AspNetDb</em>.</p>
<p>Za pomoci &quot;velkého&quot; SQL Serveru 2005 a dalších triků jsem vytvořil dva MDF soubory, které se vám mohou hodit:</p>
 <ul> <li><strong>[Northwind](/files/20050919-Northwind.zip)</strong> je klasická Microsoftí ukázková databáze. Hodí se, pokud si chcete něco vyzkoušet a nemáte jiná testovací data. Soubor obsahuje strukturu (tabulky, uložené procedury, pohledy...) i ukázková data (obsah tabulek).</li> <li><strong>[AspNetDb](/files/20050919-AspNetDb.zip)</strong> je databáze, obsahující strukturu kterou využívá Membership, Role a Profile provider z Whidbey. Je možno ji vytvořit pomocí utilitky <em>aspnet_regsql.exe</em>, ale ta nepodporuje připojení přímo na MDF soubor. Databáze neobsahuje žádná data.</li></ul>

      </section>
    </main>
    <footer>
      Footer
    </footer>
  </body>
</html>