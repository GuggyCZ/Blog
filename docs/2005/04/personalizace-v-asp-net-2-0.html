<!DOCTYPE html>
<html>
  <head>
    <meta charset="utf-8" />
    <title>Personalizace v ASP.NET 2.0 | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Zařekl jsem se, že se Whidbey vůbec nebudu zabývat, dokud nebude na světě alespoň beta 2 (kdo přepisoval aplikace pro .NET 1.0 z bety 1 do bety 2 ví proč). Nicméně toto mé úsilí jest systematicky podkopáváno Microsoftem i rozličnými nadšenci." />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Personalizace v ASP.NET 2.0</h1>
      <section class="article">
        <p>Zařekl jsem se, že se Whidbey vůbec nebudu zabývat, dokud nebude na světě alespoň beta 2 (kdo přepisoval aplikace pro .NET 1.0 z bety 1 do bety 2 ví proč). Nicméně toto mé úsilí jest systematicky podkopáváno Microsoftem i rozličnými nadšenci. Jedním z nich je jistý Egypťan jménem Khaled Hussein, který napsal sérii třech článků o možnostech pesonalizace v ASP.NET 2.0:</p>
<ul>
<li><a href="http://www.kdkeys.net/forums/4107/ShowPost.aspx">Část první</a></li>
<li><a href="http://www.kdkeys.net/forums/4135/ShowPost.aspx">Část druhá</a></li>
<li><a href="http://www.kdkeys.net/forums/4137/ShowPost.aspx">Část třetí</a></li>
</ul>
<p>Ve zkratce: základním principem .NET je abstrakce. Framework se snaží programátora odstínit od detailů, aby se mohl věnovat skutečné kreativní práci. Ono &quot;odstínění od detailů&quot; může spočívat jednak v abstrakci od konkrétního hardware/operačního systému, ale také v &quot;zapouzdření&quot; často používaných technik do jednoduchého rozhraní. Typickým příkladem je <em>Forms Authentication</em> v ASP.NET 1.1. Nevím jak vy, ale já osobně jsem variantu téhož napsal v ASP 3.0 asi stokrát.</p>
<p>Abstrakce ale není dokonalá: pokud se nechcete spokojit s několika uživateli napevno zadanými ve web.configu (ne že by to v mnoha případech nestačilo), musíte si databázi uživatelů sami napsat. Pokud máte trochu složitější strukturu, používáte role a podobně, Forms Authentication vám sice práci ulehčí, ale nezbavíte se ji.</p>
<p>Personalizační mechanismy v nové verzi .NET jsou mnohem dál: bez jediného řádku kódu lze naprogramovat správu uživatelů, podporu skupin a dokonce i profilů, kam lze ukládat libovolné údaje, samozřejmě jako strongly-typed vlastnosti. Více se dozvíte ve shora linkovaných článcích.</p>
<p>Čím lépe poznávám Whidbey, tím více nabývám přesvědčení, že současná verze 1.1 je spíše taková <em>ochutnávka</em> toho, co lze od .NET čekat. Už se na něj těším, protože k .NET programování mne vrátilo to, že to znovu začala být <em>zábava</em>. Whidbey slibuje, že to bude zábava ještě větší!</p>

      </section>
    </main>
    <footer>
      Footer
    </footer>
  </body>
</html>