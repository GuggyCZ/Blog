<!DOCTYPE html>
<html>
  <head>
    <meta charset="utf-8" />
    <title>Emulátor enigmy v C# a webserveříček ve VB.NET | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Můj oblíbený server CodeProject jest zdrojem všeliké zábavy a poučení. V poslední sobě mne zaujaly dva projekty tamo se vyskytnuvší." />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Emulátor enigmy v C# a webserveříček ve VB.NET</h1>
      <section class="article">
        <p>Můj oblíbený server <a href="http://www.codeproject.com/">CodeProject</a> jest zdrojem všeliké zábavy a poučení. V poslední sobě mne zaujaly dva projekty tamo se vyskytnuvší.</p>
<h2 id="emulator-sifrovaciho-stroje-enigma-v-c">Emulátor šifrovacího stroje Enigma v C#</h2>
<p>Historie německého šifrovacího stroje Enigma je plná zvratů a neuvěřitelných událostí. Původně byl tento stroj určen pro šifrování důvěrné obchodní korespondence, ale neujal se. Nacistický režim v Německu ho ale vyzvedl na výsluní, vylepšil a rozhodl se z něj udělat tajnou zbraň, se kterou vyhraje druhou světnovou válku. Kvůli Enigmě ji ale prohrál - polským a anglickým kryptologům se podařilo kód prolomit a téměř celou válku četli veškeré tajné zprávy německé armády.</p>
<p>Tajemství Enigmy mělo pro Brity takovou hodnotu, že v zájmu jeho zachování obětovali město Coventry, které podlehlo ničivému bombardování. Enigma se nepřímo zasloužila i o rozvoj výpočetní techniky: kvůli ní Alan Turing postavil supertajný stroj Ultra (údaje o něm jsou dodnes předmětem utajení).</p>
<p>Nyní se na CodeProjectu objevil v C# napsaný <a href="http://www.codeproject.com/csharp/Enigma_emulator.asp">emulátor</a> tohoto stroje. Ačkoliv si dovolím upřímně nesouhlasit s autorem článku že šifrovací algoritmus Enigmy je použitelný pro &quot;non-critical&quot; úkoly i dnes, rozhodně stojí za prohlédnutí.</p>
<h2 id="webserver-ve-vb.net">Webserver ve VB.NET</h2>
<p>Napsat si v .NET vlastní webserver s podporou ASP.NET je celkem snadné. Ovšem ne tak snadné, aby jeden neocenil, když to někdo udělá za něj. V zásadě je možno použít <a href="http://www.asp.net/Projects/Cassini/Download/Default.aspx?tabindex=0&amp;tabid=1">Cassini</a>, ukázkový .NET projekt od Microsoftu, ale ten je psaný v C# a moc toho neumí.</p>
<p>Projekt <a href="http://www.codeproject.com/aspnet/xNetServer.asp">xNetServer</a> je psaný ve VB.NET a oproti Cassini má řadu výhod: umí běžet jako služba, nastavení se ukládá do XML souboru a má širší možnosti nastavení než Cassini.</p>

      </section>
    </main>
    <footer>
      Footer
    </footer>
  </body>
</html>