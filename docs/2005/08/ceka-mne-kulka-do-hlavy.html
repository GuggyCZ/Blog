<!DOCTYPE html>
<html>
  <head>
    <meta charset="utf-8" />
    <title>Čeká mne kulka do hlavy | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Když se kácí les, lítají třísky. Vypadá to, že vbrzku položím život ve válce proti terorismu." />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Čeká mne kulka do hlavy</h1>
      <section class="article">
        <p>Když se kácí les, lítají třísky. Vypadá to, že vbrzku položím život ve válce proti terorismu. Jako nevinná oběť.</p>
<p>Podle <a href="http://www.ceskenoviny.cz/domov/index_view.php?id=141825">zprávy ČTK</a> mezinárodní sdružení policejních šéfů doporučilo policistům střílet osoby podezřelé ze sebevražedných útoků do hlavy s úmyslem zabít. Nebudu se zbytečně rozčilovat nad tím, že se heslo &quot;nejdřív střílej, pak se ptej kdo tam&quot; stalo oficiální doktrínou. Pomalu se začínám loučit se životem. Jak poznáte teroristu? Inu, to je snadné:</p>
<blockquote>
<p>je nutné dávat pozor na lidi se zimním pláštěm v hezkém počasí a také na ty, kteří nosí napěchované batohy s vybouleninami, ze kterých vyčuhují dráty. Podezřelé osoby vykazují rovněž nervozitu, nadměrně se potí, často zrychlí chůzi a pak zpomalí a stále si přitom šeptají modlitby</p>
</blockquote>
<p>Kdo se, jako já, poměrně často přepravuje vybaven notebookem s příslušenstvím, digitálním fotoaparátem a podobně, ví že napěchované batohy s vybouleniny jsou v takovém případě spíše pravidlem. Drátů se taky najde dost, bezdrátová komunikace zpravidla nefunguje úplně spolehlivě. Nadměrné pocení zařívám kdykoliv rtuť teploměru vyleze nad 25 stupňů... Jenom ty modlitby mi k tomu zcela nesedí, jsem angostik.</p>

      </section>
    </main>
    <footer>
      Footer
    </footer>
  </body>
</html>