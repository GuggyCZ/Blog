<!DOCTYPE html>
<html>
  <head>
    <meta charset="utf-8" />
    <title>Proč jsem nepřispěl na Asii | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Pixy se pobuřuje nad skutečností, že stát věnoval na pomoc obětem tsunami v Asii jenom deset miliónů, méně než jeho vlastní občané. Mne pobuřuje, že dal i těch deset miliónů. Tím spíše, že doprava této pomoci stála víc, než pomoc sama." />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Proč jsem nepřispěl na Asii</h1>
      <section class="article">
        <p>Pixy se <a href="http://www.pixy.cz/pixylophone/2005_01_archiv.html#1105304556">pobuřuje nad skutečností</a>, že stát věnoval na pomoc obětem tsunami v Asii jenom deset miliónů, méně než jeho vlastní občané. Mne pobuřuje, že dal i těch deset miliónů. Tím spíše, že <a href="http://www.ceskenoviny.cz/domov/index_view.php?id=109381">doprava této pomoci stála víc, než pomoc sama</a>.</p>
<p>Je zcela v pořádku, že se občané svobodně rozhodnou pomoci svými penězi nějaké neziskové aktivitě. Nebo také nerozhodnou, s ohledem na své osobní preference a názory ohledně smysluplnosti daného úmyslu. Principiálně se mi ovšem nelíbí, že o něčem takovém rozhoduje v mém zastoupení a z mých peněz vláda, jedná-li se o oblasti a občany mimo její pravomoc - zvláště když sama má svých problémů požehnaně.</p>
<p>Jsem ovšem zároveň realista a je mi jasné, že současné mezinárodní politické klima je takové, že skoro nejde nedat. V tomto kontextu tedy oceňuji, že se vláda omezila na víceméně symbolické gesto.</p>
<p><strong>Mohu zodpovědně a se vší vážností prohlásit, že oněch sto šedesát tisíc mrtvých z titulku Pixyho článku jest mně osobně srdečně ukradeno, o deseti tisících nemluvňat nemluvě.</strong></p>
<p>Důvodů k tomu mám několik:</p>
<p>Jeden mrtvý je tragédie, milión mrtvých je statistika. Tento - tuším že Stalinův - výrok je hluboce pravdivý. Možná jsem příliš velký cynik, ale sto tisíc mrtvých je prostě příliš vysoké číslo, než abych pro ty lidi dokázal ronit slzy. Tím spíše, jedná-li se o sto tisíc lidí, které jsem v životě neviděl, z místa na druhém konci zeměkoule.</p>
<p>Existuje celá řada problémů, které považuji za závažnější a vzhledem k prostředí ve kterém žiji za aktuálnější. Když už zůstanu u velké vody, raději podpořím místní ZOO.</p>
<p>Mimo jiné i proto, že jsem možná výjimka, ale vyloženě <em>nesnáším</em> citové vydírání. Pokud se se mne snaží někdo vytáhnout peníze či jakoukoliv pomoc dojemnými historkami (nejlépe o dětech), probouzí ve mně spíše agresivitu než cokoliv jiného.</p>
<p>Pokud má organizace poskytující humanitární pomoc fungovat s rozumnou efektivitou, musí fungovat na základě profesionality a rozumu, ne emocí. Na rozumné požadavky jsem ochoten reagovat: potřebujeme to a to, abychom mohli dělat to a to - konec. Chápu, že taková argumentace asi neplatí na většinu obyvatelstva a že je efektivnější útočit na city (i když sama činnost je racionální), ale v mých očích se takový spolek automaticky deklasuje.</p>
<p>Snažím se v mezích svých možností pomáhat neziskovým aktivitám kolem sebe. Těm aktivitám, které vedou lidé, ke kterým mám důvěru na základě osobní známosti nebo jejich výsledků.</p>
<p>Takže radši přispěju na žrádlo <a href="http://www.zoopraha.cz/sms.php">vlkům v pražské ZOO</a>. Pokud to chcete udělat taky, pošlete třicetikorunovou SMS s textem &quot;DMS ZOO VLK&quot; na číslo 87777.</p>

      </section>
    </main>
    <footer>
      Footer
    </footer>
  </body>
</html>