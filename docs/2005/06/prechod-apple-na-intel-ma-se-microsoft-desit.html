<!DOCTYPE html>
<html>
  <head>
    <meta charset="utf-8" />
    <title>Přechod Apple na Intel: Má se Microsoft děsit? | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Mírná hysterie okolo přechodu Macků na Intelovské procesory se mne osobně netýká. Ale přesto mi přijde, že řadě komentátorů něco zásadního uniká." />
    <link rel="stylesheet" type="text/css" href="/content/styles.min.css" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/">Michal Altair Valášek</a>
        </li>
        <li>
          <a href="/categories/lide-a-jina-zver">Lidé a jiná zvěř</a>
        </li>
        <li>
          <a href="/categories/vlci">Vlci</a>
        </li>
        <li>
          <a href="/categories/kone">Koně</a>
        </li>
        <li>
          <a href="/categories/tipy-triky">Tipy, triky</a>
        </li>
        <li>
          <a href="/categories/iis">IIS</a>
        </li>
        <li>
          <a href="/categories/bezpecnost">Bezpečnost</a>
        </li>
        <li>
          <a href="/categories/akce-a-udalosti">Akce a události</a>
        </li>
        <li>
          <a href="/categories/software">Software</a>
        </li>
        <li>
          <a href="/categories/z-jineho-soudku">Z jiného soudku</a>
        </li>
      </ul>
    </nav>
    <main>
      <h1>Přechod Apple na Intel: Má se Microsoft děsit?</h1>
      <aside class="article-info">
        <time datetime="2005-06-07T02:48:20.833+02:00" title="Datum vydání">
          <i class="fal fa-calendar-alt"> </i>7. června 2005</time>
        <ul class="categories">
          <li>
            <a href="/categories/lide-a-jina-zver" title="Rubrika">
              <i class="fal fa-tag"> </i>Lidé a jiná zvěř</a>
          </li>
        </ul>
      </aside>
      <section class="article-text">
        <p>Internet je plný zpráv o tom, že <a href="http://www.pixy.cz/pixylophone/2005_06_archiv.html#1118100008">Apple přechází na Intelovské procesory</a>. Osobně se mne tato záležitost netýká, ale myslím si, že řadě komentátorů uniká jedna zásadní věc: Tímto krokem se v brzké době stane Apple jediným konkurentem Microsoftu na trhu desktopových operačních systémů.</p>
<p>V současné době pro obecného uživatele neexistuje alternativa k Microsoft Windows na desktopu. Různé variace Linuxu a podobných systémů <em>nejsou</em> konkurencí. Je jich moc, každá se ovládá jinak... Když dojde na získání srdce běžného uživatele, ona vychvalovaná diverzita a možnost přizpůsobení je spíše negativem nežli naopak (ostatně, podívejte se na nastavení počítačů běžných uživatelů: jen málokdo se dostane za vlastní tapetu na plochu a barvu titulkových lišt, o další přizpůsobování nemá zájem).</p>
<p>Přitom ale reálně na Windows nejsou nijak vázáni. Soukromým uživatelům je jedno, zda používají IE nebo Mozillu, Word nebo OpenOffice... Používají to první, protože je to pro ně nejsnazší, nejdostupnější a nejsnáze se to naučí ovládat.</p>
<p>Operační systém MacOS nabízí konzistentní a uživatelsky přívětivé uživatelské rozhraní. Tedy to, čím Windows dosud vyhrává svou pozici na trhu, a čeho anarchistický open source model nikdy nebude schopen dosáhnout.</p>
<p>Brzy bude možné rozběhnout MacOS na běžném, laciném hardware. Nejprve neoficiálně (čas od uvedení x86 verze MacOS X do dostupnosti patche pro ne-Apple hardware odhaduji na několik týdnů), posléze možná i s oficiální podporou. Je nereálné, aby poskytovatelé SW a služeb podporovali (včetně helpdesku, návodů, kursů a literatury) všechny možné obskurní varianty Linuxu, ale je dost dobře možné, aby podporovali Windows a Mac OS.</p>
<p>Pokud tato situace nastane, bude Mac OS jediným reálným konkurentem Windows na desktopu.</p>
<p>Ale ani osud Apple hardware nevidím černě, zvláště pokud bude možné na něj nainstalovat Windows. Design jejich počítačů jsem jablíčkářům vždycky strašně záviděl, spolu s rozličnými vychytávkami, ve světě PC téměř nevídanými (např. podsvětlené klávesnice notebooků). A spolu s tím, jak si počítače probojovávají cestu z kanceláří a nevzhledných pracovních koutů do center našich domovů, stoupají i nároky na jejich vzhled. I dnes je spousta uživatelů ochotna připlatit si za to, aby jejich PC vypadalo lépe.</p>
<p>Pokud tedy bude kompatibilní s Windows, má zde Apple hodně šancí. Bude-li existovat HW s designem Apple, na kterém normálně poběží Windows, osobně budu uvažovat o koupi, bude-li cena alespoň trochu přijatelná - za vzhled a pár vychytávek si rád připlatím.</p>
<p>Ano, jak psal <a href="http://www.pixy.cz/pixylophone/2005_06_archiv.html#1118100008">Pixy</a>, čekají nás zajímvé časy...</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          <a href="/feed.rss">
            RSS feed <i class="fal fa-rss-square"> </i></a>
        </li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          Copyright © <a href="https://www.rider.cz/">Michal Altair Valášek</a>, 2003-2018
        </li>
      </ul>
    </footer>
  </body>
</html>