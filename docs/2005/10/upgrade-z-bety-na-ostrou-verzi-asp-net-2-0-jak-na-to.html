<!DOCTYPE html>
<html>
  <head>
    <meta charset="utf-8" />
    <title>Upgrade z bety na ostrou verzi ASP.NET 2.0 - jak na to | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Pokud jste si - stejně jako já - nadšeně hráli s pre-release verzemi Whidbey, možná uvítáte pár tipů, jak správně přejít na ostrou verzi." />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Upgrade z bety na ostrou verzi ASP.NET 2.0 - jak na to</h1>
      <section class="article">
        <p>Pokud jste si - stejně jako já - nadšeně hráli s pre-release verzemi Whidbey, možná uvítáte pár tipů, jak správně přejít na ostrou verzi.</p>
<h2 id="jak-nepokazit-odinstalaci">Jak nepokazit odinstalaci</h2>
<p>Abyste mohli nainstalovat ostrou verzi, musíte odinstalovat verzi předchozí. Komponent, které musíte odstranit, je celkem třiadvacet a jejich seznam najdete v readme VS.NET (apod.).</p>
<p>Když už někdo čte manuály, nečte je <em>celé</em>, takže si patrně nevšimnete odkazu na nástroj, který tuto operaci provede za vás (je až <em>pod</em> seznamem produktů). Předmětný nástroj si můžete stáhnout na adrese <a href="http://go.microsoft.com/fwlink/?linkid=47598">http://go.microsoft.com/fwlink/?linkid=47598</a> a vřele vám to doporučuji.</p>
<h2 id="co-delat-kdyz-odinstalaci-pokazite">Co dělat, když odinstalaci pokazíte</h2>
<p>Hlavním důvodem je, že onen nástroj odinstaluje jednotlivé komponenty <em>ve správném pořadí</em>. A nedostanete se do situace, která se povedla včera mně, když jsem nemohl odinstalovat SQL 2005 Express. Ze seznamu nainstalovaných programů sice zmizel, ale fyzicky byl stále přítomen a přes msiexec odinstalovat nešel, neb to házelo nějakou podivnou runtime chybu.</p>
<p>Řešením bylo - alespoň v mém případě - nainstalovat znovu tutéž pre-release verzi .NET Frameworku a SQL Expressu (ta se musela nainstalovat jako samostatná instance) a poté použít shora uvedený nástroj.</p>
<h2 id="zmena-struktury-aspnetdb.mdf">Změna struktury ASPNETDB.MDF</h2>
<p>Mezi verzemi Beta 2 a Release Candidate (a ostrou) se změnila struktura databáze ASPNETDB.MDF, kam si ASP.NET v jistých konfiguracích ukládá rozličné údaje, zejména pak o uživatelích.</p>
<p>Změnily se zejména parametry uložených procedur. Osobně jsem nikde neměl žádnou databázi, na jejímž obsahu by mi záleželo, takže jsem databázi prostě vytvořil znovu a zadal do ní ty tři uživatele.</p>

      </section>
    </main>
    <footer>
      Footer
    </footer>
  </body>
</html>