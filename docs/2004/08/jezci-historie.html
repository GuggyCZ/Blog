<!DOCTYPE html>
<html>
  <head>
    <meta charset="utf-8" />
    <title>Ježčí historie | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Prý jsou vzácní. Chránění. Na dvacetimetrové procházce jsme potkali tři." />
    <link rel="stylesheet" type="text/css" href="/content/styles.min.css" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/">Michal Altair Valášek</a>
        </li>
        <li>
          <a href="/categories/lide-a-jina-zver">Lidé a jiná zvěř</a>
        </li>
        <li>
          <a href="/categories/vlci">Vlci</a>
        </li>
        <li>
          <a href="/categories/kone">Koně</a>
        </li>
        <li>
          <a href="/categories/tipy-triky">Tipy, triky</a>
        </li>
        <li>
          <a href="/categories/iis">IIS</a>
        </li>
        <li>
          <a href="/categories/bezpecnost">Bezpečnost</a>
        </li>
        <li>
          <a href="/categories/akce-a-udalosti">Akce a události</a>
        </li>
        <li>
          <a href="/categories/software">Software</a>
        </li>
        <li>
          <a href="/categories/z-jineho-soudku">Z jiného soudku</a>
        </li>
      </ul>
    </nav>
    <main>
      <h1>Ježčí historie</h1>
      <aside class="article-info">
        <time datetime="2004-08-24T03:43:12.343+02:00" title="Datum vydání">
          <i class="fal fa-calendar-alt"> </i>24. srpna 2004</time>
        <ul class="categories">
          <li>
            <a href="/categories/vlci" title="Rubrika">
              <i class="fal fa-tag"> </i>Vlci</a>
          </li>
        </ul>
      </aside>
      <section class="article-text">
        <p>Právě jsme se s <a href="http://www.vlcak.cz/">Estou</a> vrátili z půlnočního venčení. Tedy, ne že bychom venku běhali od půlnoci, to je jenom náš malý terminus technicus pro krátkou noční procházku za účelem vyčurání.</p>
<p>Ve škole nám tvrdili, jak jsou ježci vzácní. Chránění. Na dvacetimetrové procházce okolím paneláku na největším pražském sídlišti jsme s Estou potkali tři.</p>
<p>Nutno poznamenat, že samu existenci ježků chápe Esta jako projev osobní zášti matky Přírody proti její osobě. Jako donebevolající křivdu a útlak na základním právu sežrat všechno co je menší než ona a nebo to alespoň donutit ke hře doprovázené úprkem a pištěním.</p>
<p>U jorkšírů to funguje spolehlivě. Jezevčíci bývají trochu tvrdší oříšek, ale také si dají říct. Štěňata ostatních plemen také, záleží na věku. Ale ježci nemají konkurenci.</p>
<p>Povrch jejich těla je vlčímu čumáku nepříjemný. A ani s polštářky tlapek to není o moc lepší. Při prvním setkání s bodlinatým vetřelcem se Esta pokoušela i o zákeřný útok podhrabáním, ale ani ten nevyšel.</p>
<p>Od té doby Esta na ježky zanevřela. Při setkání macky, velké často jako pecen chleba, s nespokojeným frfláním očuchává, pobouřena naprostým nedostatkem zájmu z jejich strany.</p>
<p>Z celého ježčího plemene její zášti unikl jediný. Je výjimečný a přátelský. Bydlí u mne na podlaze, zpravidla zakopnutý pod stolem. Je z měkké fialové umělé hmoty a když se zmáčkne tlapkou tak rozkošně piští.</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          <a href="/feed.rss">
            RSS feed <i class="fal fa-rss-square"> </i></a>
        </li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          Copyright © <a href="https://www.rider.cz/">Michal Altair Valášek</a>, 2003-2018
        </li>
      </ul>
    </footer>
  </body>
</html>