<!DOCTYPE html>
<html>
  <head>
    <meta charset="utf-8" />
    <title>Quantum in me fuit | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Boj s dědičným hříchem počítačového národa." />
    <link rel="stylesheet" type="text/css" href="/content/styles.min.css?sha=DDB0508C26A38F3AC90E35BBFD1F49B57ACB1CF0" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/">Michal Altair Valášek</a>
        </li>
        <li>
          <a href="/categories/lide-a-jina-zver">Lidé a jiná zvěř</a>
        </li>
        <li>
          <a href="/categories/vlci">Vlci</a>
        </li>
        <li>
          <a href="/categories/kone">Koně</a>
        </li>
        <li>
          <a href="/categories/programovani">Programování</a>
        </li>
        <li>
          <a href="/categories/bezpecnost">Bezpečnost</a>
        </li>
        <li>
          <a href="/categories/akce-a-udalosti">Akce a události</a>
        </li>
        <li>
          <a href="/categories/software">Software</a>
        </li>
      </ul>
    </nav>
    <main>
      <h1>Quantum in me fuit</h1>
      <aside class="article-info">
        <time datetime="2004-10-13T15:15:21.31+02:00" title="Datum vydání">
          <i class="fal fa-calendar-alt"> </i>13. října 2004</time>
        <ul class="categories">
          <li>
            <a href="/categories/kone" title="Rubrika">
              <i class="fal fa-tag"> </i>Koně</a>
          </li>
        </ul>
      </aside>
      <section class="article-text">
        <h2 id="nabozenske-intermezzo">Náboženské intermezzo</h2>
<p>Jest všeobecně známo že poté, co první lidé v ráji snědli zakázané ovoce ze stromu poznání, pravil Bůh Adamovi:</p>
<blockquote>
<p>&quot;Uposlechl jsi hlasu své ženy a jedl jsi ze stromu, z něhož jsem ti zakázal jíst. Kvůli tobě nechť je země prokleta; po celý svůj život z ní budeš jíst v trápení.</p>
<p>Vydá ti jenom trní a hloží a budeš jíst polní byliny. V potu své tváře budeš jíst chléb, dokud se nenavrátíš do země, z níž jsi byl vzat. Prach jsi a v prach se navrátíš.&quot;</p>
</blockquote>
<p>V knize Genesis ovšem už není psáno, co se stalo potom:</p>
<blockquote>
<p>Bůh se ujistitl, že mu všichni dobře rozuměli a stihli si to zapsat. Pak se výhružně naklonil k Adamovi a mnohem civilněji pokračoval: &quot;A kromě toho,&quot; ukázal na provinilce prstem, &quot;za pár tisíc let vytvoříš stroje a nazveš je 'počítače'. Pozvolna se na nich staneš zcela závislým, budou ti sloužit k práci i zábavě.&quot;</p>
<p>Hospodin se začal znovu dostávat do ráže. &quot;Ale bude s nimi spojeno jedno velké prokletí. Stejně jako tenhle tady,&quot; ukázal špičkou bosé nohy na hada, &quot;se z nich budou plazit rozličné kabely a válet se na zemi v prachu. A budou se množit dokud tě nezadusí. A tak vykonám na tobě velkou pomstu, v rozhořčení tě potrestám. I poznáš, že já jsem Hospodin, až na tobě vykonám svou pomstu!&quot;</p>
<p>Všemohoucí se zarazil. &quot;Ehm, to poslední jsem vlastně chtěl říct až Pelištejcům,&quot; poškrábal se na pleši velebně ozdobené několika chomáčky bělostných vlasů. &quot;Ale ono se to na vás hodí taky,&quot; dodal rychle a aby to zatušoval, odkvačil rychle cherubům říct aby si vzali ze skladu plamenné meče.</p>
</blockquote>
<h2 id="zpet-do-21.stoleti">Zpět do 21. století</h2>
<p><a href="http://gallery.rider.cz/technology/the_den/20041013-023356-0000.jpg.xhtml"><img src="http://gallery.rider.cz/technology/the_den/20041013-023356-0000.jpg?w=225&amp;h=300" alt="Fotografie kabeláže" /></a>Na mém vztahu ke kabeláži, kterou stále považuji za <a href="/entry/article-20030603.aspx#122336">mírnější formu živelné pohromy</a>, se nic nezměnilo. Nicméně <a href="http://www.bestijka.cz/">Mysh</a> mne soustředěným nátlakem přiměla k tomu, abych uklidil své doupě, přičemž hlavním bodem programu měla být též likvidace či alespoň civilizace kabeláže a drátoví. Vzhledem k tomu, že zde bydlíme už rok a za celou tu dobu doupě dobrodiní úklidu nezažilo, jsem kapituloval poměrně snadno.</p>
<p>Jal jsem se odstraňovat <a href="/entry/article-20040118.aspx#185611">vlkuvzdorné zábrany</a> a stěhovat nábytek. Upgrade mého doupěte z verze <a href="http://gallery.rider.cz/technology/the_den/20040114-195528-0000.jpg.xhtml">4.0</a> na <a href="http://gallery.rider.cz/technology/the_den/20041013-011956-0000.jpg.xhtml">4.1</a> proběhlo vcelku splavně.</p>
<p>Nicméně pokud se týče oné kabeláže, můžete <a href="http://gallery.rider.cz/technology/the_den/20041013-023356-0000.jpg.xhtml">posoudit sami</a>. Já mohu jenom pokrčit rameny, smutně řka &quot;<acronym title="Dělal jsem, co jsem mohl (lat.)">Quantum in me fuit</acronym>&quot;.</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          <a href="/feed.rss">
            RSS feed <i class="fal fa-rss-square"> </i></a>
        </li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          Copyright © <a href="https://www.rider.cz/">Michal Altair Valášek</a>, 2003-2018
        </li>
      </ul>
    </footer>
  </body>
</html>