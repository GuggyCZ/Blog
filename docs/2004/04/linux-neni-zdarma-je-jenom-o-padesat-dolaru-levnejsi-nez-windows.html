<!DOCTYPE html>
<html>
  <head>
    <meta charset="utf-8" />
    <title>Linux není zdarma. Je jenom o padesát dolarů levnější, než Windows. | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css?sha=4DDB20FA669A44D7867FE08765BADDDAB4D4F6F5" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/" title="Autor: Michal Altair Valášek">
            <i class="fal fa-user"> </i>
          </a>
        </li>
        <li>
          <a href="/archive" title="Archiv článků">
            <i class="fal fa-archive"> </i>
          </a>
        </li>
        <li>
          <a href="/categories" title="Rubriky">
            <i class="fal fa-tags"> </i>
          </a>
        </li>
        <li>
          <a href="/serials" title="Seriály">
            <i class="fal fa-list-alt"> </i>
          </a>
        </li>
        <li>
          <a href="https://www.rider.cz/#contact" title="Kontakt">
            <i class="fal fa-envelope"> </i>
          </a>
        </li>
        <li>
          <a href="https://facebook.com/rider.cz" title="Facebook">
            <i class="fab fa-facebook"> </i>
          </a>
        </li>
        <li>
          <a href="https://twitter.com/ridercz" title="Twitter">
            <i class="fab fa-twitter"> </i>
          </a>
        </li>
        <li>
          <a href="https://github.com/ridercz" title="Github">
            <i class="fab fa-github"> </i>
          </a>
        </li>
        <li>
          <a href="https://ask.fm/ridercz" title="Ask.fm">
            <i class="fal fa-question"> </i>
          </a>
        </li>
      </ul>
    </nav>
    <main>
      <h1>Linux není zdarma. Je jenom o padesát dolarů levnější, než Windows.</h1>
      <aside class="article-info">
        <time datetime="2004-04-07T09:45:58+02:00" title="Datum vydání">
          <i class="fal fa-calendar-alt"> </i>7. dubna 2004</time>
        <ul class="categories">
          <li>
            <a href="/categories/lide-a-jina-zver" title="Rubrika">
              <i class="fal fa-tag"> </i>Lidé a jiná zvěř</a>
          </li>
        </ul>
      </aside>
      <section class="article-text">
        <p>Tak tohle byla asi jediná věta z dnešního dne summitu, se kterou se vám mohu svěřit. Pokud bych prozradil cokoliv dalšího, měl by Microsoft právo mě prodat do otroctví, nebo alespoň něco takového je v non-disclosure agreementu, který jsem podepsal.</p>
<p>Pronesl ji CEO Microsoftu Steve Ballmer, když přišla řeč na téma open source. A má, i když je to trochu nezvyklý pohled na věc, pravdu.</p>
<p>Dnešní den byl ve znamení &quot;Executive speeches&quot;, tedy proslovů významných představitelů Microsoftu, kteří nás v předstihu seznamovali s tím, jakým směrem se budou rozvíjet Microsoftí produkty. Řeč ovšem přišla skoro výhradně na věci mimo obor mého zájmu, takže jsem si z toho moc neodnesl - změny v multimediálních záležitostech okolo Windows mi tep nezvedly.</p>
<hr />
<p>Našel jsem si čas i na krátkou procházku po okolí hotelu. Je příliš málo času, rád bych Seattle (potažmo celou Ameriku) poznal trochu lépe, ale obávám se že na to nebudu mít čas.</p>
<p>Kdyby mne tu ale někdo zčista jasna vysadil, určitě bych hned poznal, ve kterém státě jsem. Pokud se tady kdekoliv rozhlédnete kolem sebe, zcela určitě uvidíte nejméně jednu americkou vlajku. O náklonnosti američanů ke své vlajce vím, ale zatím jsem se s ní nesetkal naživo.</p>
<p>Spojené státy jsou zemí nápisů, tedy přímo prokletím pro mne. Moje babička z matčiny strany, budiž jí země lehká, o mně kdysi prohlásila, že kdybych našel potištěný hovno, tak si ho přečtu taky. Má pravdu, všechny možné domovní řády, požární poplachové směrnice a podobné literární exhibice znám nazpaměť.</p>
<p>Tady je cedulí s hodnotnými informacem spousta. Dveře na sobě mají výrazný nápis jak je otevřít. Dopravní značky podrobně popisují co je třeba dělat či nedělat a podobně. Nejvíc mne zaujala cedule na semaforu, hlásající &quot;STOP HERE ON RED&quot;.</p>
<p>Jenom se obávám, že rozličná varování a upozornění mají skoro opačný efekt. V Čechách když jeden vidí ceduli, tak ví, že se ji obvykle vyplatí přečíst. Tady je jich tolik (a všechny psané <strong>VÝRAZNÝMI VELKÝMI PÍSMENY</strong>), že je pomalu začínám ignorovat i já.</p>
<p>V <a href="http://gallery.rider.cz/Events/Microsoft/MVP_Summit_2004/default.xhtml.cs">galerii</a> najdete nové fotky. Bohužel jsou zatím skoro všechny foceny malým automatickým kompaktem Sony, který je sice malý, ale upřímně řečeno stojí za houby, a ani nemám čas si s nimi pohrát, takže jsou spíš informativní, než hezké. Doufám že se to zlomí zítra, budu toho s sebou obecně tahat méně, takže si budu moci vzít lepší (a větší) fotoaparát.</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          Copyright © <a href="https://www.rider.cz/">Michal Altair Valášek</a>, 2003-2018</li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          <a href="/feed.rss" rel="alternate">
            RSS feed <i class="fal fa-rss-square"> </i></a>
        </li>
      </ul>
    </footer>
  </body>
</html>