<!DOCTYPE html>
<html>
  <head>
    <meta charset="utf-8" />
    <title>Jak se Sapek ztratil a zase našel | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css?sha=DDB0508C26A38F3AC90E35BBFD1F49B57ACB1CF0" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/">Michal Altair Valášek</a>
        </li>
        <li>
          <a href="/categories/lide-a-jina-zver">Lidé a jiná zvěř</a>
        </li>
        <li>
          <a href="/categories/vlci">Vlci</a>
        </li>
        <li>
          <a href="/categories/kone">Koně</a>
        </li>
        <li>
          <a href="/categories/programovani">Programování</a>
        </li>
        <li>
          <a href="/categories/bezpecnost">Bezpečnost</a>
        </li>
        <li>
          <a href="/categories/akce-a-udalosti">Akce a události</a>
        </li>
        <li>
          <a href="/categories/software">Software</a>
        </li>
      </ul>
    </nav>
    <main>
      <h1>Jak se Sapek ztratil a zase našel</h1>
      <aside class="article-info">
        <time datetime="2004-05-10T10:29:35+02:00" title="Datum vydání">
          <i class="fal fa-calendar-alt"> </i>10. května 2004</time>
        <ul class="categories">
          <li>
            <a href="/categories/lide-a-jina-zver" title="Rubrika">
              <i class="fal fa-tag"> </i>Lidé a jiná zvěř</a>
          </li>
        </ul>
      </aside>
      <section class="article-text">
        <p>Ve svém předchozím zápisku jsem se -- ohledně onoho přeinstalování počítače -- neměl rouhat. Je to totiř činnost, které se aktuálně, leč zcela neplánovaně jmenuji.</p>
<p>Jako obvykle si za to můžu vlastní blbostí a Windows jsou v tom nevinně. Skoro.</p>
<p>Jal jsem se totiž instalovat <strong>Windows XP Service Pack 2 RC 1</strong>. Na svůj notebook. Jak vidno, nedopadlo to právě dobře. Po instalaci zkolabovalo co mohlo. Odinstalovat to z neznámých důvodů nejde. System restore také nefunguje. Takže reinstall.</p>
<p>Nedal jsem si říct a na nově nainstalované Windows jsem si ten SP2 hned plácl taky. To se obešlo bez problémů. Tak jsem zvědav, jak to nakonec dopadne. Tím spíš že jsem neodolal a právě instaluju kromě VS.NET 2003 i betu Whidbey...</p>
<p>Má to ovšem i pozotivní důsledky. Příkladně pak to, že jsem si konečně přečetl nejnovější dílko Andrzeje Sapkowského - Narrenturm. Jak jsem již <a href="http://weblog.rider.cz/ShowRecord.aspx?day=20040227">psal dříve</a>, poslední díly ságy o zaklínači působily dojmem, že mistr pera své mistrovství jaksi ztratil. U Narrenturmu je vidět, že se zase našel. Na knize je zřejmé, že se jejím psaním autor dobře bavil.</p>
<p>Pro mne osobně dějiny končí pádem Říma a znovu začínají až druhou světovou válkou. Všechno mezi hodnotím jako krajně nepřehledné a venkoncem nezajímavé. Po přečtení této knihy svého přístupu začínám trošku litovat. V ději je možné se vyznat i bez znalosti dějin husitských Čech a studia teologie (v nouzi pomohou desetistránkové vysvětlivky), nicméně předpokládám, že kdo těmito znalostmi oplývá, knihu si užije ještě víc.</p>
<p>Narrenturm je prvním dílem trilogie, takže se zjevně máme na co těšit...</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          <a href="/feed.rss">
            RSS feed <i class="fal fa-rss-square"> </i></a>
        </li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          Copyright © <a href="https://www.rider.cz/">Michal Altair Valášek</a>, 2003-2018</li>
      </ul>
    </footer>
  </body>
</html>