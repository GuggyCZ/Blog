<!DOCTYPE html>
<html>
  <head>
    <meta charset="utf-8" />
    <title>Andrzej Sapkowski | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Svou první knihu Andrzeje Sapkowského jsem si koupil náhodou. Vracel jsem ve spřáteleném knihkupectví knihu, kterou jsem nějakým nedopatřením obdržel dvakrát, a měl jsem si vybrat jinou v téže ceně jako náhradu. Padla mi do oka kniha s jasně červeným nápisem Krev Elfů, od autora s neznámým jménem. Koupil jsem si ji a nikdy jsem toho nelitoval." />
    <link rel="stylesheet" type="text/css" href="/content/styles.min.css?sha=2D3B8CC7C50BC3C204E96ED10BD8F24EC37C06FC" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="https://www.altair.blog/feed.rss" title="RSS Feed" />
    <link rel="shortcut icon" href="https://www.altair.blog/favicon.ico" />
    <link rel="icon" href="https://www.altair.blog/favicon.ico" />
    <meta name="twitter:card" content="summary" />
    <meta name="twitter:site" content="@ridercz" />
    <meta name="twitter:title" content="Andrzej Sapkowski" />
    <meta name="twitter:description" content="Svou první knihu Andrzeje Sapkowského jsem si koupil náhodou. Vracel jsem ve spřáteleném knihkupectví knihu, kterou jsem nějakým nedopatřením obdržel dvakrát, a měl jsem si vybrat jinou v téže ceně jako náhradu. Padla mi do oka kniha s jasně červeným nápisem Krev Elfů, od autora s neznámým jménem. Koupil jsem si ji a nikdy jsem toho nelitoval." />
    <meta name="twitter:image" content="https://www.altair.blog/content/images/preview-1200.jpg" />
    <meta property="og:type" content="article" />
    <meta property="og:site_name" content="ALTAIR.blog" />
    <meta property="og:title" content="Andrzej Sapkowski" />
    <meta property="og:description" content="Svou první knihu Andrzeje Sapkowského jsem si koupil náhodou. Vracel jsem ve spřáteleném knihkupectví knihu, kterou jsem nějakým nedopatřením obdržel dvakrát, a měl jsem si vybrat jinou v téže ceně jako náhradu. Padla mi do oka kniha s jasně červeným nápisem Krev Elfů, od autora s neznámým jménem. Koupil jsem si ji a nikdy jsem toho nelitoval." />
    <meta property="og:image" content="https://www.altair.blog/content/images/preview-1200.jpg" />
    <meta property="og:image:height" content="1200" />
    <meta property="og:image:width" content="1200" />
    <meta property="og:locale" content="cs_CZ" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/" title="Autor: Michal Altair Valášek">
            <i class="fal fa-user"> </i>
          </a>
        </li>
        <li>
          <a href="/archive" title="Archiv článků">
            <i class="fal fa-archive"> </i>
          </a>
        </li>
        <li>
          <a href="/categories" title="Rubriky">
            <i class="fal fa-tags"> </i>
          </a>
        </li>
        <li>
          <a href="/serials" title="Seriály">
            <i class="fal fa-list-alt"> </i>
          </a>
        </li>
        <li>
          <a href="https://www.rider.cz/#contact" title="Kontakt">
            <i class="fal fa-envelope"> </i>
          </a>
        </li>
        <li>
          <a href="https://facebook.com/rider.cz" title="Facebook">
            <i class="fab fa-facebook"> </i>
          </a>
        </li>
        <li>
          <a href="https://twitter.com/ridercz" title="Twitter">
            <i class="fab fa-twitter"> </i>
          </a>
        </li>
        <li>
          <a href="https://github.com/ridercz" title="Github">
            <i class="fab fa-github"> </i>
          </a>
        </li>
        <li>
          <a href="https://ask.fm/ridercz" title="Ask.fm">
            <i class="fal fa-question"> </i>
          </a>
        </li>
      </ul>
    </nav>
    <main>
      <h1>Andrzej Sapkowski</h1>
      <aside class="article-info">
        <ul class="categories">
          <li>
            <a href="/categories/lide-a-jina-zver" title="Rubrika">
              <i class="fal fa-tag"> </i>Lidé a jiná zvěř</a>
          </li>
        </ul>
        <ul class="serials">
          <li>
            <a href="/serials/rekni-mi-co-ctes" title="Seriál">
              <i class="fal fa-list-alt"> </i>Řekni mi, co čteš</a>
          </li>
        </ul>
        <div>
          <a href="https://www.rider.cz/">Michal Altair Valášek </a>
          <i class="fal fa-user">​</i>
        </div>
        <div>
          <time datetime="2004-02-27T06:19:58+01:00" title="Datum vydání">27. února 2004 <i class="fal fa-calendar-alt">​</i></time>
        </div>
      </aside>
      <section class="article-text">
        <p>Mám několik oblíbených spisovatelů. Podle mého názoru se jedná o velice známá jména, nicméně poslední dobou jsem zjistil, že některým lidem mnoho neříkají - a to i těm, kteří hodně čtou.</p>
<p>Rozhodl jsem se tedy o svých oblíbencích napsat sérii krátkých článků, kterými bych na ně upozornil. Zároveň se pokusím nějak přehledně objasnit, proč se mi zrovna jejich dílo líbí a co v něm vidím. Chci zdůraznit, že zde popisuji pouze svoje vlastní názory, které nutně nemusejí odpovídat tomu, co autor chtěl čtenářům sdělit.</p>
<h2 id="andrzej-sapkovski">Andrzej Sapkovski</h2>
<p><img src="https://www.cdn.altairis.cz/Blog/sapkowski.jpg" alt="Andrzej Sapkowski - fotografie z www.sapkowski.ru" />Svou první knihu Andrzeje Sapkowského jsem si koupil náhodou. Vracel jsem ve spřáteleném knihkupectví knihu, kterou jsem nějakým nedopatřením obdržel dvakrát, a měl jsem si vybrat jinou v téže ceně jako náhradu. Padla mi do oka kniha s jasně červeným nápisem <strong>Krev Elfů</strong>, od autora s neznámým jménem. Koupil jsem si ji a nikdy jsem toho nelitoval.</p>
<p>Sapkowski se ve svém rodném Polsku i blízkých českých zemích stal svým způsobem legendou. I v době, kdy původní tvorba byla nemilosrdně válcována záplavou překladů anglických autorů, vybojoval si své místo na slunci.</p>
<p>Žánr fantasy trpí jedou hlavní chybou: ve většině knih (počínaje mnou zatracovaným obvykle do nebes vynášeným Tolkienem) nevystupují postavy, ale postavičky. Ne skuteční lidé z masa a kostí, ale archetypy, figurky naprogramované na jeden styl myšlení a stvořené k jednomu konkrétnímu úkolu. Postavy prosté lidských procesů, které se nikdy nemusejí jít vyčůrat. Postavy zcela podlé a nebo naopak vznešené, bez mrknutí oka ochotné zemřít strašlivou smrtí ve jménu svých ideálů. Sapkowského postavy takové nejsou. Jsou to lidé z masa, kostí a krve, hnaní všemi možnými osobními důvody. Občas mají i nějaké ideály, ale ne vždy se jim daří je naplnit.</p>
<p>Narozdíl od klasiků typu Tolkiena či Eddingse Sapkowski nebuduje primárně fungující svět s pečlivě nakreslenými mapami. Mapy sice existují, ale dodatečně je nakreslil český překladatel a Sapkowski od té doby vytrvale hudruje, že mu komplikují psaní. Z různých náznaků lze dovodit, že jeho historizující, fantasy svět je ve skutečnosti světem velmi vzdálené, postkatastrofické budoucnosti. Zcela volně prolíná kultury a jména polská, česká, moravská, anglická, francouzská, německá... Stejně tak odkazy na náboženství, legendy a předsudky sahají po celém světě. Sapkowskému se tak podařilo vytvořit obrovský tavící kotel, ve kterém se míchají všechny možné rasy, kultury a národnosti.</p>
<p>Jeho hrdinové jsou všechno, jenom ne ploché archetypy. Mají zcela lidské radosti, starosti a problémy. Krvácejí, opíjejí se, zvracejí, mají kocovinu, souloží a berou drogy. Ve své době přímočarost celkem nevídaná, která Sapkovi přitáhla řadu čtenářů.</p>
<p>Boří i jiné stereotypy. Elfové v jeho podání nejsou vznešené éterické bytosti, ale ztracená, vymírající rasa, ze všech sil se bránící asimilaci všemi prostředky, které má k dispozici, včetně brutálního násilí. Čarodějové nejsou vznešení moudří starci, ale smečka mocichtivých šedých eminencí, kteří svou moc využívají převážně k vlastnímu prospěchu.</p>
<p>Sapkowského svět je občas označován za cynický. V porovnání s virtuální realitou běžných fantasy světů takový nepochybně je. Ale osobně znám snad všechny povahové typy ze Sapkowského knížek - a Gandalfa jsem zatím ještě nepotkal.</p>
<p>Kdosi prohlásil, že Sapkowski svou pětidílnou ságou o zaklínači dokázal, že je mistrem krátké povídky. Pod tento výrok se s chutí podepíšu: jsem přesvědčen, že první povídky o zaklínači jsou to nejlepší, co Sapkowski zatím napsal.</p>
<p>Původně tyto povídky vyšly ve třech sbírkách, nazvaných <strong>Meč osudu</strong>, <strong>Stříbrný meč</strong> a <strong>Věčný oheň</strong>. Původní, brožované vydání už asi neseženete, nicméně Leonardo nedávno vydalo tyto povídky v podobě dvou luxusních (na fantasy poměry) vázaných a ilustrovaných knih nazvaných <strong>Zaklínač 1</strong> a <strong>2</strong>.</p>
<p>Sapkowski pod dojmem obrovského úspěchu těchto děl podepsal smlouvu na obsáhlý román - ságu o zaklínači. Ta má pět dílů: <strong>Krev elfů</strong>, <strong>Čas opovržení</strong>, <strong>Křest ohněm</strong>, <strong>Věž vlaštovky</strong> a <strong>Paní jezera</strong>. S narůstajícím počtem dílů parabolicky stoupá počet stránek a klesá kvalita. První dva díly stojí za přečtení, třetí ujde a posledními dvěma jsem se prokousal spíše z loajality, než z jakéhokoliv jiného důvodu.</p>
<p>Sapkowski - a sám to přiznal - se stal obětí úspěchu Zaklínače a jeho námět neunesl ságu, ke které se upsal. V poslední části série je očividné, že autor plácá dohromady páté přes deváté, jednání postav ztrácí zřejmý smysl a Sapka to prostě nebaví.</p>
<p>Novou nadějí pro příznivce Andrzeje Sapkowského je jeho nový román, nazvaný <strong>Narrenturm</strong>. Leží mi na stole, hned na vrcholu úctyhodné hromady knih, které jsem si koupil a hodlám přečíst. Své naděje vkládám do tohoto dílka proto, že je to po dlouhé době opět něco, co Sapkowski opravdu chtěl napsat a na co se těšil. Má se jednat o jakousi alternativní historii z husitských Čech.</p>
<p>Sapkowski je zajímavý nejenom jako autor, ale též jako osobnost. Českých conů se zúčastňuje (nebo alespoň zůčastňoval v době, kdy jsem tak činil i já) často a rád. Hlavní starostí pořadatele pak bylo udržet čestného hosta hodně daleko od baru a ve stavu když už ne střízlivém, tak alespoň jenom přijatelně společensky unaveném. Překvapivé množství českých fanů (autora těchto řádek nevyjímaje) se může pochlubit historkami o tom, jak slavného autora podpírali na cestě do hotelu, zabraňovali mu odejít z kolejního pokoje v jedenáctém patře oknem, případně jím byli pozvraceni.</p>
<p>Obzvláště mi v paměti utkvěl jeden z Bohemiaconů, kde Sapkowski způsobil mezinárodní skandál, když na besedě v ovíněném stavu proklamoval své poměrně vyhraněné názory na americkou kulturu, potažmo její nedostatek. Bohužel tak ovšem činil v přítomnosti druhého hosta besedy, zcela střízlivého, distinguovaného amerického univerzitního profesora, a navíc v angličtině.</p>
<p>V každém případě, Sapkowského knihy - povídky a první díly ságy - rozhodně stojí za přečtení. Hodně jsem z nich čerpal ve svých příbězích pro RPG hry a podobně. S napětím čekám na Narrenturm, zda se mu podařilo dostat zpět do původní formy.</p>

      </section>
      <section class="sharing">
        <span>Pošli to dál:</span>
        <ul>
          <li>
            <a href="https://twitter.com/intent/tweet?text=https://www.altair.blog/2004/02/andrzej-sapkowski">
              <i class="fab fa-facebook-f">​</i>
            </a>
          </li>
          <li>
            <a href="https://www.facebook.com/sharer.php?u=http://www.altair.blog/2004/02/andrzej-sapkowski">
              <i class="fab fa-twitter">​</i>
            </a>
          </li>
        </ul>
      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          Copyright © <a href="https://www.rider.cz/">Michal Altair Valášek</a>, 2003-2018</li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          <a href="/feed.rss" rel="alternate">
            RSS feed <i class="fal fa-rss-square"> </i></a>
        </li>
      </ul>
    </footer>
  </body>
</html>