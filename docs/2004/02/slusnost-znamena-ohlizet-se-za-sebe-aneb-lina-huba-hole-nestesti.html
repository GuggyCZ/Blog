<!DOCTYPE html>
<html>
  <head>
    <meta charset="utf-8" />
    <title>Slušnost znamená ohlížet se za sebe? Aneb líná huba, holé neštěstí! | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css?sha=DDB0508C26A38F3AC90E35BBFD1F49B57ACB1CF0" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/">Michal Altair Valášek</a>
        </li>
        <li>
          <a href="/categories/lide-a-jina-zver">Lidé a jiná zvěř</a>
        </li>
        <li>
          <a href="/categories/vlci">Vlci</a>
        </li>
        <li>
          <a href="/categories/kone">Koně</a>
        </li>
        <li>
          <a href="/categories/programovani">Programování</a>
        </li>
        <li>
          <a href="/categories/bezpecnost">Bezpečnost</a>
        </li>
        <li>
          <a href="/categories/akce-a-udalosti">Akce a události</a>
        </li>
        <li>
          <a href="/categories/software">Software</a>
        </li>
      </ul>
    </nav>
    <main>
      <h1>Slušnost znamená ohlížet se za sebe? Aneb líná huba, holé neštěstí!</h1>
      <aside class="article-info">
        <time datetime="2004-02-11T03:41:07+01:00" title="Datum vydání">
          <i class="fal fa-calendar-alt"> </i>11. února 2004</time>
        <ul class="categories">
          <li>
            <a href="/categories/kone" title="Rubrika">
              <i class="fal fa-tag"> </i>Koně</a>
          </li>
        </ul>
      </aside>
      <section class="article-text">
        <p>Na příslovích, úslovích, lidových moudrostech a Bibli je perfektní jedna věc: při troše snahy jimi můžete odůvodnit a podepřít v podstatě cokoliv. V případě oněch prvně jmenovaných nám pěkně nahrává to, že jsou často komplementární. Dozvíme se tedy současně, že &quot;<em>mluviti stříbro, mlčeti zlato</em>&quot;, jakož i &quot;<em>líná huba, holé neštěstí</em>&quot;, případně &quot;<em>sedávej panenko v koutě, budeš-li hodná najdou tě</em>&quot; vs. &quot;<em>drzé čelo lepší než poplužní dvůr</em>&quot;. Předpokládám že i z prostého obsahu mých webů je poměrně zřejmé, kterou ze stran hájím, a to i pomineme-li otázku mého panictví ;-)</p>
<p>Pořekadla o líné hubě a drzém čelu se mi vybavila při čtení <a href="http://yfca.bloguje.cz/25004_item.php">tohoto Yfčina zápisu</a>. V článku zostouzený &quot;žentlumen&quot; podle textu příspěvku projevil opovrženíhodnou nevychovanost tím, že neměl oči na zádech a schopnost číst myšlenky navrch.</p>
<p>Opravdu spočívá slušnost v tom, že strávím život tím, že se budu rozhlížet po tom, zda náhodou někomu nepřekážím?</p>
<p>Zásadou &quot;líná huba, holé neštěstí&quot; se již drahně let úspěšně řídím a totéž očekávám od ostatních. Sedávej panenko v koutě a po letech najdou tvoji kostru. Pokud mi někdo překáží, nečekám, že to zázračně vyčte z mé mysli, ale nějakou přiměřenou formou mu to sdělím. Pokud po někom něco chci, považuji za nebetyčnou pitomost očekávat, že mu to jaksi zázračně dojde a sám od sebe to udělá.</p>
<p>Důsledným dodržováním této zásady se tak jednou měsíčně dostanu do hlučného střetu s důchodci. Až na výjimky nebývají ochotni akceptovat prostou logickou úvahu: Pokud ode někoho chtějí aby se zachoval slušně a laskavě (tedy jim uvolnil místo k sezení, ačkoliv se jedná čistě o jeho dobrou vůli a nikoliv povinnost), musejí s tím začít oni a slušně o to požádat - tedy ne si stoupnout nad vybranou oběť a začít hlasitě trousit poznámky o nevychovanosti dnešní mládeže.</p>
<p>Pokud mne o uvolnění místa někdo požádá, ještě se nestalo abych mu nevyhověl. Může se jednat nejenom o stařenku nad hrobem, ale i o osmnáctiletého mladíka v plné síle, kterému se prostě udělalo špatně.</p>
<p>Bez vyzvání se snažím zasahovat toliko v případě, že je očividné, že dotyčný se ozvat prostě nemůže. Většinou se jedná o okamžiky, kdy je pro většinu obyvatelstva efektivně neviditelný.</p>
<p>Pokud teenager nepustí babku sednout, má slušnou šanci, že proti sobě &quot;veřejné mínění&quot; popudí. Pokud se ovšem děje něco, co zavání skutečným průšvihem, mají titíž lidé slepou skvrnu na sítnici přesně v tom místě, kam se na ni promítá dané scéna.</p>
<p>Vzpomínám si, že v době kdy ještě stála za podívání, uspořádala televize Nova zajímavý pokus. Přesné detaily si bohužel nepamatuji, ale přibližně spočíval v tom, že na frekventovaném místě Prahy skrytou kamerou natáčeli člověka, který simuloval <a href="http://www.diabetes.cz/detart.asp?id_article=997">hypoglykemický šok</a> a čekali, zda mu někdo z mnoha kolemjdoucích přijde na pomoc. Pokus museli po půl hodině bez jediné odezvy ukončit, aby se figurant nenachladit. Skutečný diabetik ve stavu akutní hypoglykemie by za tu dobu zemřel.</p>
<p>Mediálně přetřásaný byl před necelým rokem <a href="http://www.vnitro.cz/aktualit/sdeleni/2003/jarab.html">případ Jana Jařaba</a>, vládního zmocněnce pro lidská práva, který byl napaden když se jako první rozhodl pomoci oběti fyzického útoku.</p>
<p>Já osobně jsem před několika lety, sledován nevidoucími zraky lidí čekajících na tramvajové zastávce, odtahoval z kolejiště opilého člověka, kterému by první přijíždějící tramvaj ujela hlavu.</p>
<p>Myslím si, že naše obvyklá výchova je příliš zaměřena na formální, neškodnou a v konečném důsledku nesmyslnou &quot;slušnost&quot;. A důsledně pomíjí to, co jako slušnost chápu já - pomoci druhému v ohrožení, když to opravdu potřebuje.</p>
<p>Od toho přece máme policii, že, tak proč se starat. Nejdůležitější je uctivě pozdravit.</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          <a href="/feed.rss">
            RSS feed <i class="fal fa-rss-square"> </i></a>
        </li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          Copyright © <a href="https://www.rider.cz/">Michal Altair Valášek</a>, 2003-2018</li>
      </ul>
    </footer>
  </body>
</html>