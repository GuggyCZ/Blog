<!DOCTYPE html>
<html>
  <head>
    <meta charset="utf-8" />
    <title>Budování opevnění | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Budování opevnění</h1>
      <section class="article">
        <p>Zásadní část dnešního dne jsem strávil budováním opevnění. Snažil jsem se udělat BDSM.CZ blbvzdorné a svoji pracovnu vlkuvzdornou :)</p>
<p>V noci jsem spouštěl dva nové moduly <a href="http://www.bdsm.cz/">BDSM.CZ</a> a aplikoval novou autoritativní politiku dušení flamewarů hned v počátku. Mám dostatek moderátorských zkušeností aby mi bylo jasné, že vykynožit tento problém není možné, ale cítím morální povinnost se o to alespoň pokusit.</p>
<p><a href="/files/vlka_podstolem_hq.jpg"><img src="http://weblog.rider.cz/files/vlka_podstolem_lq.jpg" alt="Vlka pod stolem" title="Vlka pod stolem" /></a>Pevně doufám, že moje druhá obranná hráz bude podstatně účinnější: stoly mám v pracovně postavené do U asi 70cm od zdi, aby se dalo trochu rozumně manipulovat s kabely. Jak jsem <a href="http://weblog.rider.cz/ShowRecord.aspx?day=20040117">již byl pravil</a>, prvním vlčiným krokem v novém bytě bylo, že si shodila na hlavu můj router. Spleť kabelů začala považovat za svoje hájemství a většinu času trávila zamotána do síťových šňůr. Ledva jsem se probral, zakoupil jsem větší množství dřevotřísky a ucpal všechny přístupové trasy.</p>
<p>Vlka se chvíli snažila procpat skrz knihovnu, ale pak to vzala filozoficky a nasáčkovala se pod stůl, mezi mé nohy a skartovačku. Ta by měla být vlkůmvzdorná už z výroby :)</p>

      </section>
    </main>
    <footer>
      Footer
    </footer>
  </body>
</html>