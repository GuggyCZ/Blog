<!DOCTYPE html>
<html>
  <head>
    <meta charset="utf-8" />
    <title>Potvora zrzavá chlupatá! | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/">Michal Altair Valášek</a>
        </li>
        <li>
          <a href="/categories/lide-a-jina-zver">Lidé a jiná zvěř</a>
        </li>
        <li>
          <a href="/categories/vlci">Vlci</a>
        </li>
        <li>
          <a href="/categories/kone">Koně</a>
        </li>
        <li>
          <a href="/categories/tipy-triky">Tipy, triky</a>
        </li>
        <li>
          <a href="/categories/iis">IIS</a>
        </li>
        <li>
          <a href="/categories/bezpecnost">Bezpečnost</a>
        </li>
        <li>
          <a href="/categories/akce-a-udalosti">Akce a události</a>
        </li>
        <li>
          <a href="/categories/software">Software</a>
        </li>
        <li>
          <a href="/categories/z-jineho-soudku">Z jiného soudku</a>
        </li>
      </ul>
    </nav>
    <main>
      <h1>Potvora zrzavá chlupatá!</h1>
      <aside class="article-info">
        <time datetime="2004-01-26T05:05:51+01:00" title="Datum vydání">
          <i class="fal fa-calendar-alt"> </i>26. ledna 2004</time>
        <ul class="categories">
          <li>
            <a href="/categories/vlci" title="Rubrika">
              <i class="fal fa-tag"> </i>Vlci</a>
          </li>
        </ul>
      </aside>
      <section class="article-text">
        <p><a href="http://gallery.rider.cz/Esta/"><img src="http://gallery.rider.cz/Esta/20040122-154648-0000.jpg?w=200" alt="Esta" title="Esta" /></a></p>
<p>Brzo nad ránem jsem několika vhodně volenými a nahlas pronesenými slovy stručně vyjádřil svůj názor na některá specifika implementace šifrovacího algoritmu Rijndael v prostředí Microsoft .NET, se kterými jsem zápasil již šestou hodinu.</p>
<p>To jsem ovšem neměl dělat. Ne že by mne bohové bleskem sežehnuli za klnutí, ale probudil jsem Estu. Což je v některých ohledech ta *horší *varianta.</p>
<p>Bylo totiž empiricky zjištěno, že je-li Esta vzbuzena, jest nutno ji vyvenčit. Nelíbí se to ani mně, ani jí. Jenomže já narozdíl od ní vím, že vyvenčit <em>potřebuje</em>.</p>
<p>Takže záhy nastane neměnná komedie: já se oblékám a vlka předvádí, jak strašně je ospalá. Dokáže v roztodivných polohách &quot;usnout&quot; i pětkrát na těch sedmi metrech, které musíme ujít k výtahu.</p>
<p>Své představení stále vybrušuje a obstrukce trvají delší a delší dobu. Včera a dneska se jí povedlo zdržovat tak dlouho, že se už sama neudržela a udělala loužičku na chodbě. Sice malou (včas jsem ji zarazil), ale přece. Neprošlo jí to, stejně jsem ji ven vytáhl a musela na mrazu dokončit co započala. Nicméně zatím se nezdá, že by si z toho vzala poučení.</p>
<p>Začínám si říkat, zda jsem to náhodou s tím včerejším <a href="http://weblog.rider.cz/ShowRecord.aspx?day=20040125">vyznáním lásky</a> (jak to nazvala Alraune) nepřehnal. Potvora zrzavá chlupatá to je!</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          <a href="/feed.rss">
            RSS feed <i class="fal fa-rss-square"> </i></a>
        </li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          Copyright © <a href="https://www.rider.cz/">Michal Altair Valášek</a>, 2003-2018
        </li>
      </ul>
    </footer>
  </body>
</html>