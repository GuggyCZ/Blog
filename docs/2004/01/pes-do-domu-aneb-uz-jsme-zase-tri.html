<!DOCTYPE html>
<html>
  <head>
    <meta charset="utf-8" />
    <title>Pes do domu aneb už jsme zase tři | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Pes do domu aneb už jsme zase tři</h1>
      <section class="article">
        <p><a href="http://weblog.rider.cz/files/esta1st_hq.jpg"><img src="http://weblog.rider.cz/files/esta1st_lq.jpg" alt="Fotografie Esty" title="Esta Kanýčo a Mysh (Esta je ta hezčí)" /></a>Dlouho nám to <a href="http://weblog.rider.cz/ShowRecord.aspx?day=20031113">bezpsí období</a> nevydrželo. Dnešního večera obohatila naši domácnost Esta Kanýčo, čtyřměsíční fenka <a href="http://www.cswolfdog.cz/">československého vlčáka</a>. Ano, je to jedna z těch dvou slečen, co se je <a href="http://weblog.alraune.cz/ShowRecord.aspx?day=20040112">snažila udat Alraune</a>.</p>
<p>Po ČSV toužím od doby, co jsem se o tomto plemeni dozvěděl a přečetl si všechno, co jsem našel. Teď, soustředěným nálakem na Mysh a trochu nekonsensuálním způsobem, jednu vlčandu máme.</p>
<p>Hned po příchodu domů (získali jsme ji trochu nečekaně, takže jsem nemohl předem učinit patřičná opatření) si shodila na hřbet můj router a udělala loužičku uprostřed mého pokoje. No, opatření kterak ho učinit vlčákovzdorným jsem již vymyslel, teď je třeba je jenom realizovat, což učiním hned zítra.</p>
<p>Můžete se podívat také na její první fotografii, kterou jsem pořídil -- a každému, kdo mne jenom trochu zná, musí být jasné, že není ani zdaleka poslední.</p>
<p>Takže Altair Communications, je opět kompletní: smečka počítačů, jeden <a href="http://www.rider.cz/">kůň</a>, jedna <a href="http://www.bestijka.cz/">myš</a> a jeden pes.</p>

      </section>
    </main>
    <footer>
      Footer
    </footer>
  </body>
</html>