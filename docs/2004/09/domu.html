<!DOCTYPE html>
<html>
  <head>
    <meta charset="utf-8" />
    <title>Domů! | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Zpátky do civilizace" />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Domů!</h1>
      <section class="article">
        <p>Hostinec U Dwau Maryjí se - alespoň z mého pohledu - vyznačuje spíše tím, že v něm (údajně) není dřevo mladší pěti set let, než vynikající kuchyní. Negativní dojem ve mně zanechalo především to, že ze třech jídel byla dvě naprosto bez chuti a třetí přinesli tak pozdě, že jsem měl asi čtyři minuty na to, abych ho zkonzumoval. Ostatní byli spokojeni, já osobně jsem přízemnější povahy a ocením spíše dobrou chuť, než tradiční recepty. Jedenadvacáté století od dob gotiky odlišuje například snadná dostupnost koření.</p>
<p>Tyto bajty posílám už z auta na cestě do Prahy. Je příjemná změna mít zadek v suchu a o víc než deset centimetrů výše než jsou paty.</p>
<p>Závěrečným zpestřením celé akce bylo, že při přepravě asi pět set metrů na místo odevzdání lodě náš raft nasedl na kámen. Vystoupil jsem, abych svým spolucestujícím pomohl a z kamene je sesadil, za což se mi odvděčili tím, že mi ujeli a pak mne ještě tím raftem srazili do vody. Jako by nestačilo, že mne donutili žrát sedmikrásky!</p>

      </section>
    </main>
    <footer>
      Footer
    </footer>
  </body>
</html>