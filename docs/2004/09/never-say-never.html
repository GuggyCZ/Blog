<!DOCTYPE html>
<html>
  <head>
    <meta charset="utf-8" />
    <title>Never say never | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Altaiří ZOO znovu na Vltavě" />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Never say never</h1>
      <section class="article">
        <p>Ačkoliv jsem <a href="/entry/month-200308.aspx">před rokem</a> prohlašoval, že mne na vodu už nikdo nikdy nedostane, potvrdila se pravdivost úsloví &quot;nikdy neříkej nikdy&quot;. Po mém <a href="http://www.bdsm.cz/art/clanek.asp?id=916">památném posledním místě</a> v parkuru Mysh prohlásila cosi v tom smyslu, že koně je třeba prohnat a Valáška zejména a že další výlet na Vltavu je přesně tím ideálním prostředkem. Kdo jsem já, abych protestoval.</p>
<p>Letošní voda bude nepochybně památná. Jede to skupinka deseti lidí, kde hlavní spojovací článek tvoříme my (někteří z nich dokonce ani nejsou <a href="http://www.bdsm.cz/">devianti</a>, nevídáno!). Hlavním obveselením výpravy bude ovšem dvojice československých vlčáků: <a href="http://www.vlcak.cz/"><strong>Esta Kanýčo</strong></a> a její psí kamarádka <strong>Apolo Sokolí oko</strong>. Pojedeme na raftech, v každém jedna vlčanda.</p>
<p>Po vodě se dneska přepravuje <a href="http://www.dcnet.cz/detail.php?idz=1168&amp;akce=comments">ledacos</a> (ostatně, zástupce <em>Společnosti pro přepravu ročních období vodní cestou</em> bude na palubě), takže párek vlčáků, Vlka, plka, Mysh, koně a by Vltava zvládnout mohla ;-) V nejhorším lidi budou koukat na plovoucí ZOO!</p>
<p>Beru s sebou samozřejmě svůj Communicator a mám vyzkoušeno, že z něj mohu na weblog psát, můžete se tedy opět těšit na online reportáž, pokud živly dovolí.</p>

      </section>
    </main>
    <footer>
      Footer
    </footer>
  </body>
</html>