<!DOCTYPE html>
<html>
  <head>
    <meta charset="utf-8" />
    <title>Dbejte na vnější úpravu prací! Aneb jak myš s koněm pekli dort... | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Propagace a realita kuchařských receptů." />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Dbejte na vnější úpravu prací! Aneb jak myš s koněm pekli dort...</h1>
      <section class="article">
        <p>Vařím celkem rád. Tak jednou měsíčně. A Mysh je na tom vcelku podobně. Obvykle tedy stravovací potřeby řešíme buď návštěvou blízkých pohostinství nebo s povzdechem splichtíme jakousi potravu.</p>
<p>Obvykle vcelku dobré chuti a nevábného vzhledu. Pomineme-li onen politováníhodný případ s italskou smetanovou omáčkou, nepodařilo se nám nikdy vytvořit pokrm, který by chutnal špatně, který bychom odmítli jíst. Ale pokud se týče vzhledu... Obvykle v tomto kontextu používáme výrazů jako &quot;inovativní&quot;, &quot;originální&quot; a &quot;nekonvenční&quot;. Praktická implementace těchto pojmů je bohužel stejná jako v případě některých výrobců elektroniky: vypadá to asi jako rozšlápnutá améba.</p>
<p>Za příklad vezměmež můj poslední kulinární počin: prefabrikovaný dort &quot;Alibaba&quot;. Podle obrázku na obalu by výsledkem vašeho snažení mělo být toto:</p>
<p><img src="/files/kolac_navod.jpg" alt="Obrázek dortu ofotografovaný z krabice" /></p>
<p>Ačkoliv za fotografii na obalu vděčíme samozřejmě kromě pekařského mistra též grafikovi a Adobe Photoshopu, podobné věci jest vídati vcelku pravidelně i v reálném světě - v cukrárnách, restauracích a podobně.</p>
<p>I dodržel jsem přepečlivě předepsaný technologický postup, a výsledkem mé pečlivé snahy jest bylo toto:</p>
<p><img src="/files/kolac_realita.jpg" alt="Totéž v realitě" /></p>
<p>Ačkoliv to vypadá spíše jako nášlapná mina v maskovací úpravě &quot;selská idyla&quot;, bylo to velmi dobré. Ale ten design je prostě... inovativní.</p>

      </section>
    </main>
    <footer>
      Footer
    </footer>
  </body>
</html>