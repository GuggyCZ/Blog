<!DOCTYPE html>
<html>
  <head>
    <meta charset="utf-8" />
    <title>Jak říkáte svému počítači? | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Každý počítač se nějak jmenuje. Je ten váš OEMCOMPUTER nebo MILÁŠEK?" />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Jak říkáte svému počítači?</h1>
      <section class="article">
        <p>Včera v noci jsem instaloval náš nový vývojový SQL server a z nedostatku invence jsem ho pojmenoval SQLDEV - jako SQL Development. Když jsem to okolo čtvrté ráno oznamoval své <a href="http://www.bestijka.cz/">horší polovičce</a>, obořila se na mne, co mi ten počítač udělal že jsem ho pojmenoval takhle ošklivě, a že se zase projevuje moje zaujatost proti databázovým serverům, které různě ustrkuji. No, radši jsem ho přejmenoval na Geparda - má dva procesory, rychlost by měla být slušná.</p>
<p>Dokud jsem měl jenom jeden počítač, jmenoval se obligátně ALTAIR. Od té doby se ovšem řady našich křemíkových souputníků značně rozrostly - jenom doma jich v tomto okamžiku máme v aktivním provozu šest.</p>
<p>Celkem naše výpočetní kapacita v tomto okamžiku čítá sedmnáct počítačů, celkem rovnoměrně rozmístěných po území Čech:</p>
 <ul> <li><strong>Aisha</strong> (workstation) <li><strong>Artex</strong> (vývojový web server) <li><strong>Canis</strong> (terminal server) <li><strong>Centaur</strong> (databáze) <li><strong>Epona</strong> (workstation) <li><strong>Equus</strong> (Linux - logy a bůh ví co) <li><strong>Falko</strong> (workstation - notebook) <li><strong>Felis</strong> (terminal server) <li><strong>Gepard</strong> (vývojový databázový server) <li><strong>Lupus</strong> (databázový server) <li><strong>Mustang</strong> (web server) <li><strong>Phoenix</strong> (workstation) <li><strong>Regulus</strong> (mail server) <li><strong>Spirit</strong> (web server) <li><strong>Unicorn</strong> (zálohy, FTP) <li><strong>Waylander</strong> (web server) <li><strong>Wolf</strong> (file server)</li></ul> 
<p>Při pohledu na jejich názvy je jasná inspirace zvířecí říší, nepříliš překvapivě zejména koňmi.</p>
<p>Jakým způsobem pojmenováváte počítače vy?</p>

      </section>
    </main>
    <footer>
      Footer
    </footer>
  </body>
</html>