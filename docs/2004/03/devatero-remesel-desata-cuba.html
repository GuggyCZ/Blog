<!DOCTYPE html>
<html>
  <head>
    <meta charset="utf-8" />
    <title>Devatero řemesel, desátá čuba | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css?sha=31F03253F70DEF0FB17FA30FFC606D2585C99CB1" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="https://www.altair.blog/feed.rss" title="RSS Feed" />
    <link rel="shortcut icon" href="https://www.altair.blog/favicon.ico" />
    <link rel="icon" href="https://www.altair.blog/favicon.ico" />
    <meta name="twitter:card" content="summary" />
    <meta name="twitter:site" content="@ridercz" />
    <meta name="twitter:title" content="Devatero řemesel, desátá čuba" />
    <meta name="twitter:description" content="" />
    <meta name="twitter:image" content="https://www.altair.blog/content/images/preview.jpg" />
    <meta property="og:type" content="article" />
    <meta property="og:site_name" content="ALTAIR.blog" />
    <meta property="og:title" content="Devatero řemesel, desátá čuba" />
    <meta property="og:description" content="" />
    <meta property="og:image" content="https://www.altair.blog/content/images/preview-1200.jpg" />
    <meta property="og:image:height" content="1200" />
    <meta property="og:image:width" content="1200" />
    <meta property="og:locale" content="cs_CZ" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/" title="Autor: Michal Altair Valášek">
            <i class="fal fa-user"> </i>
          </a>
        </li>
        <li>
          <a href="/archive" title="Archiv článků">
            <i class="fal fa-archive"> </i>
          </a>
        </li>
        <li>
          <a href="/categories" title="Rubriky">
            <i class="fal fa-tags"> </i>
          </a>
        </li>
        <li>
          <a href="/serials" title="Seriály">
            <i class="fal fa-list-alt"> </i>
          </a>
        </li>
        <li>
          <a href="https://www.rider.cz/#contact" title="Kontakt">
            <i class="fal fa-envelope"> </i>
          </a>
        </li>
        <li>
          <a href="https://facebook.com/rider.cz" title="Facebook">
            <i class="fab fa-facebook"> </i>
          </a>
        </li>
        <li>
          <a href="https://twitter.com/ridercz" title="Twitter">
            <i class="fab fa-twitter"> </i>
          </a>
        </li>
        <li>
          <a href="https://github.com/ridercz" title="Github">
            <i class="fab fa-github"> </i>
          </a>
        </li>
        <li>
          <a href="https://ask.fm/ridercz" title="Ask.fm">
            <i class="fal fa-question"> </i>
          </a>
        </li>
      </ul>
    </nav>
    <main>
      <h1>Devatero řemesel, desátá čuba</h1>
      <aside class="article-info">
        <ul class="categories">
          <li>
            <a href="/categories/vlci" title="Rubrika">
              <i class="fal fa-tag"> </i>Vlci</a>
          </li>
        </ul>
        <div>
          <a href="https://www.rider.cz/">Michal Altair Valášek </a>
          <i class="fal fa-user">​</i>
        </div>
        <div>
          <time datetime="2004-03-16T20:46:01+01:00" title="Datum vydání">16. března 2004 <i class="fal fa-calendar-alt">​</i></time>
        </div>
      </aside>
      <section class="article-text">
        <p><img src="https://www.cdn.altairis.cz/Blog/knihovna.jpg" alt="Upravená knihovna" />Historicky mám k veškerému domácímu kutilství spíše rezervovaný vztah. Je to dáno osobností mého otce. Dělá to sice špatně, zato ale často a rád.</p>
<p>Geny se ovšem nezapřou, takže jsem podobné sklony objevil i sám v sobě. Musím se přiznat že s jemným mrazením v zádech, protože se obávám, abych od svého otce nezdědil víc povahových rysů.</p>
<p>Začalo to poměrně nevinně: sestavováním nábytku. Skládání nábytku je zábava, dodají vám takovou velkou stavebnici, se kterou si užijete při sestavování spoustu švandy.</p>
<p><img src="https://www.cdn.altairis.cz/Blog/nova_skrin.jpg" alt="nová skříň" />Pravda, ne vždy se moje ideje zcela setkaly s úmyslem výrobce. Němým svědkem budiž například deska Myshího psacího stolu, následně přidělaná několika masivími úhelníky.</p>
<p>Zábavnější to začalo být ve chvíli, kdy jsem začal nábytek vlastníma rukama tvořit a upravovat. Kompenzuji tím neschopnost běžných výrobců a prodejců nábytku.</p>
<p>Například standardní, za rozumnou cenu prodávané, knihovny mají pět polic, mezi kterými je zhruba 30 cm místa. Důvod tohoto rozměru mi zůstal utajen: na šanony je to málo, na knihy moc. Naštěstí existují prodejny jako OBI nebo Bauhaus, kde vám na vaši žádost uříznou lamino desku přesných rozměrů a dokonce jí za mírný poplatek i olepí hrany. Takže jsem si knihovny upravil tak, aby většina polic byla vysoká 23 cm, což lépe koresponduje z rozměry většiny mé literatury. A to i navzdory špinavému triku, kdy tři kusy výrobku koupeného ve stejném obchodě, se stejným označením a za stejnou cenu, mají ve stejném rozměru centimetrů tu 55, tu 57.</p>
<p>Druhým úspěšným počinem byla úprava mého psacího stolu. Mnou vyhotovená vyvýšená část desky již čtvrt roku úspěšně drží dva monitory, televizi, video, laserovou tiskárnu a tři koně.</p>
<p>Nová éra domácího kutilství pro mne začala, když naši domácnost obohatila vlčice Esta. Poté, co ukousala a z větší části sežrala napájecí kabel k DVD přehrávači, rozvzpomněl jsem se, že jsem v minulém století vystudoval elektrotechniku.</p>
<p>Truhlařinu jsem pravda nestudoval. Nápad chovat pětiměsíční vlčandu v bytě, kde je většina oblečení uložena v jedné otevřené polici, se ukázal být skoro stejně pitomý jako snaha napravovat tuto situaci za přítomnosti shora jmenované.</p>
<p>Všemi končetinami a některými jinými tělesnými součástmi jsem se snažil udržet v přesné pozici tělo skříně a dveře, jejichž panty jsem šrouboval. Když mi v této excitované chvíli Esta začala olizovat ušní bubínek, naznal jsem, že bůh existuje. Nic jiného než boží trest totiž ta čubka být nemůže!</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          Copyright © <a href="https://www.rider.cz/">Michal Altair Valášek</a>, 2003-2018</li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          <a href="/feed.rss" rel="alternate">
            RSS feed <i class="fal fa-rss-square"> </i></a>
        </li>
      </ul>
    </footer>
  </body>
</html>