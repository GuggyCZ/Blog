<!DOCTYPE html>
<html>
  <head>
    <meta charset="utf-8" />
    <title>Projekt Atropa (3): Jak rozchodit ASP.NET 5 na Linuxu | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="V předchozích dílech seriálu jsme si řekli, proč a jak budeme tvořit &quot;zlý&quot; počítač založený na Raspberry Pi a Raspbian Linuxu a ukázali si, jak jej nainstalovat. V dnešním pokračování si ukážeme, jak na něj nainstalovat Mono, ASP.NET 5 a jak napsat a spustit jednoduchou aplikaci." />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Projekt Atropa (3): Jak rozchodit ASP.NET 5 na Linuxu</h1>
      <section class="article">
        <p>V předchozích dílech seriálu jsme si řekli, proč a jak budeme tvořit &quot;zlý&quot; počítač založený na Raspberry Pi a Raspbian Linuxu a ukázali si, jak jej nainstalovat. V dnešním pokračování si ukážeme, jak na něj nainstalovat Mono, ASP.NET 5 a jak napsat a spustit jednoduchou aplikaci. Uvedený postup je sice psán na míru Raspberry Pi a Raspbianu, ale mělo by být možné jej použít obecně, i pro jiné distribuce Linuxu.</p>
<h2 id="architektura-asp.net-5">Architektura ASP.NET 5</h2>
<p>Dnes je de facto podporován jenom jediný runtime (.NET Framework) a ASP.NET je závislé na řadě starých API pevně svázaných s Windows a IIS. Není prakticky možné provozovat ASP.NET na ničem jiném, než na Windows. Takhle vypadá ASP.NET dnes, ve verzi 4.5:</p>
<p><a href="http://www.aspnet.cz/Files/20150713-atropa_aspnet_45_2.png"><img src="http://www.aspnet.cz/Files/20150713-atropa_aspnet_45_thumb.png" alt="atropa_aspnet_45" title="atropa_aspnet_45" /></a></p>
<p>S ASP.NET 5 se architektura výrazně změní. Nová verze bude nezávislá na použitém operačním systému a Windows, Mac OS X a Linux budou chápány jako rovnocenné platformy. K dispozici budeme mít také na výběr ze třech různých platforem, kterým se říká DNX (.NET Execution Environment) a budou mít různé vlastnosti. A čistě na nich, bez závislosti na konkrétních legacy API, budou postaveny všechny webové technologie. Lze si to představit zhruba takto:</p>
<p><a href="http://www.aspnet.cz/Files/20150713-atropa_aspnet_50_2.png"><img src="http://www.aspnet.cz/Files/20150713-atropa_aspnet_50_thumb.png" alt="atropa_aspnet_50" title="atropa_aspnet_50" /></a></p>
<p>K dispozici máme v současné době celkem tři různá běhová prostředí - DNX:</p>
<ul>
<li><strong>.NET Framework 4.6</strong> - to je plnohodnotný .NET, jak ho známe a milujeme. Funguje jenom na Windows a nabízí úplnou sadu API a nejširší možnosti.</li>
<li><strong>CoreCLR</strong> - nový runtime, napsaný od základu. Momentálně toho umí nejméně a zatím není v praxi použitelný, ale postupně by měl .NET Framework nahradit a být k dispozici pro všechny tři podporované platformy (zatím je k dispozici jenom pro Windows).</li>
<li><strong>Mono</strong> - projekt Mono dostává s příchodem ASP.NET 5 nový smysl. Funguje multiplatformně, na Windows, Linuxu i Macu a je dostatečně dospělý pro řadu aplikací.</li>
</ul>
<h2 id="instalace-mono-runtime">Instalace Mono runtime</h2>
<p>V ideálním světě by stačilo napsat <code>sudo apt-get install mono-complete</code>. Nicméně, v ideálním světě nežijeme a v repozitářích Raspbianu není v době psaní tohoto článku dostupná aktuální verze Mona. A verze, která je k dispozici, příliš nefunguje a není kompatibilní s ASP.NET 5. Takže k instalaci je třeba poněkud více příkazů:</p>
<p>sudo apt-key adv --keyserver keyserver.ubuntu.com --recv-keys 3FA7E0328081BFF6A14DA29AA6A19B38D3D831EF echo &quot;deb <a href="http://download.mono-project.com/repo/debian">http://download.mono-project.com/repo/debian</a> wheezy main&quot; | sudo tee /etc/apt/sources.list.d/mono-xamarin.list sudo apt-get update &amp;&amp; sudo apt-get upgrade -y &amp;&amp; sudo apt-get install mono-complete -y</p>
<p>Prvními dvěma příkazy přidáme do seznamu repozitářů balíčkovacího systému server pro distribuci Mona. Dalšími příkazy aktualizujeme seznam dostupných balíčků, nainstalujeme dostupné aplikace a konečně kompletní distribuci Mona. Jejich vykonání bude chvíli trvat, protože je nutné stáhnout a nainstalovat spoustu věcí.</p>
<h2 id="instalace-libuv">Instalace Libuv</h2>
<p>ASP.NET 5 využívá knihovnu Libuv, která slouží k asynchronnímu programování. Bohužel, není k dispozici jako balíček. Začněte tím, že se podíváte na <a href="https://github.com/libuv/libuv/releases">stránky projektu na GitHubu</a> a zjistíte aktuální verzi. V době psaní článku byla aktuální verze 1.6.1. Pokud mezi tím vyjde novější, upravte v příkazech číslo verze.</p>
<p>K instalaci použijte následující příkazy:</p>
<p>sudo apt-get install automake libtool -y curl -sSL <a href="https://github.com/libuv/libuv/archive/v1.6.1.tar.gz">https://github.com/libuv/libuv/archive/v1.6.1.tar.gz</a> | sudo tar zxfv - -C /usr/local/src cd /usr/local/src/libuv-1.6.1 sudo sh autogen.sh sudo ./configure sudo make sudo make install sudo rm -rf /usr/local/src/libuv-1.6.1 &amp;&amp; cd ~/ sudo ldconfig</p>
<p>První příkaz nainstaluje balíčky <code>automake</code> a <code>libtool</code>, které budeme potřebovat dále. Druhým příkazem stáhnete zdrojové kódy knihovny a rozbalíte je do dočasné složky v <code>/usr/local/src</code>. Dalšími příkazy potom kód zkompilujete a dočasné soubory smažete.</p>
<h2 id="pridani-certifikatu-mezi-duveryhodne">Přidání certifikátů mezi důvěryhodné</h2>
<p>ASP.NET 5 si průběžně dotahuje balíčky z různých serverů. Komunikuje s nimi přes HTTPS. Následující sekvencí příkazů všechny použité certifikáty označíme jako důvěryhodné:</p>
<p>sudo yes | sudo certmgr -ssl -m -v <a href="https://go.microsoft.com">https://go.microsoft.com</a> sudo yes | sudo certmgr -ssl -m -v <a href="https://nugetgallery.blob.core.windows.net">https://nugetgallery.blob.core.windows.net</a> sudo yes | sudo certmgr -ssl -m -v <a href="https://myget.org">https://myget.org</a> sudo yes | sudo certmgr -ssl -m -v <a href="https://nuget.org">https://nuget.org</a> sudo yes | sudo certmgr -ssl -m -v <a href="https://www.myget.org/F/aspnetvnext/">https://www.myget.org/F/aspnetvnext/</a> sudo mozroots --import --sync --quiet</p>
<h2 id="instalace-asp.net-5">Instalace ASP.NET 5</h2>
<p>Nyní můžeme konečně nainstalovat ASP.NET 5 jako takové. Základem všeho je DNVM - .NET Version Manager. Můžete totiž mít nainstalovány různé verze .NETu side by side</p>
<p>Instalační skript pro DNVM je k dispozici na GitHubu a získáte jej následujícím příkazem:</p>
<p>curl -sSL <a href="https://raw.githubusercontent.com/aspnet/Home/dev/dnvminstall.sh">https://raw.githubusercontent.com/aspnet/Home/dev/dnvminstall.sh</a> | DNX_BRANCH=dev sh &amp;&amp; source ~/.dnx/dnvm/dnvm.sh</p>
<p>Nejsou ale nainstalovány žádné verze DNX, jak se můžete přesvědčit příkazem <code>dnvm list</code>. Pro instalaci nejnovější betaverze použijte příkaz <code>dnvm upgrade</code>. V době psaní článku jde o verzi 1.0.0-beta5, jak vidíte v následujícím výstupu uvedeného příkazu:</p>
<p><em>pi@raspberrypi ~ $</em> <strong>dnvm upgrade</strong> Determining latest version Latest version is 1.0.0-beta5 Downloading dnx-mono.1.0.0-beta5 from <a href="https://www.nuget.org/api/v2">https://www.nuget.org/api/v2</a> Download: <a href="https://www.nuget.org/api/v2/package/dnx-mono/1.0.0-beta5">https://www.nuget.org/api/v2/package/dnx-mono/1.0.0-beta5</a> ######################################################################## 100.0% Installing to /home/pi/.dnx/runtimes/dnx-mono.1.0.0-beta5 Adding /home/pi/.dnx/runtimes/dnx-mono.1.0.0-beta5/bin to process PATH Setting alias 'default' to 'dnx-mono.1.0.0-beta5'</p>
<p>Pokud v době, kdy budete ASP.NET instalovat, bude k dispozici novější verze, musíte patřičným způsobem upravit i následující soubory a projekty.</p>
<p>Poznámka: v předchozích verzích se DNVM jmenoval KVM a byly k dispozici i jiné příkazy. Pokud najdete příklady, kde je příliš mnoho &quot;káček&quot;, patrně jsou zastaralé.</p>
<p>Nyní byla dokončena instalace ASP.NET 5 a můžeme vytvořit první projekt.</p>
<h2 id="vytvoreni-ukazkoveho-projektu">Vytvoření ukázkového projektu</h2>
<p>Náš &quot;zlý captive portál&quot; se bude jmenovat WiFiGate a tomu odpovídají i názvy adresářů a podobně.  Pokud chcete rozjet vlastní aplikaci, pojmenujte si je jinak.</p>
<p>Začneme tím, že vytvoříme v domácím adresáři aktuálního uživatele <code>pi</code> adresář <code>www</code> a v něm adresář <code>wifigate</code>. K tomu použijeme následující příkaz: <code>mkdir -p ~/www/wifigate</code>.</p>
<p>Poté vytvoříme v uvedeném adresáři definiční soubor <code>project.json</code>. K editaci souborů budeme obecně používat editor nano, protože je dosti komfortní a uživatelé Windows s ním budou nejspíše dost kompatibilní. Spusťte jej příkazem <code>nano ~/www/wifigate/project.json</code>.</p>
<p><a href="http://www.aspnet.cz/Files/20150713-atropa_nano_2.png"><img src="http://www.aspnet.cz/Files/20150713-atropa_nano_thumb.png" alt="Editor Nano" title="Editor Nano" /></a></p>
<p>Zadejte do souboru následující kód (nezapomeňte jej upravit, budete-li používat novější verzi, než <code>1.0.0-beta5</code>; k náhradě textu můžete v editoru Nano použít klávesovou zkratku <em>Ctrl+W Ctrl+R</em>):</p>
<p>{ &quot;dependencies&quot;: { &quot;Kestrel&quot;: &quot;1.0.0-beta5&quot;, &quot;Microsoft.AspNet.Diagnostics&quot;: &quot;1.0.0-beta5&quot;, &quot;Microsoft.AspNet.Hosting&quot;: &quot;1.0.0-beta5&quot;, &quot;Microsoft.AspNet.Server.WebListener&quot;: &quot;1.0.0-beta5&quot;, &quot;Microsoft.AspNet.StaticFiles&quot;: &quot;1.0.0-beta5&quot; }, &quot;frameworks&quot;: { &quot;dnx451&quot;: , &quot;dnxcore50&quot;: , }, &quot;commands&quot;: { &quot;kestrel&quot;: &quot;Microsoft.AspNet.Hosting --server Kestrel --server.urls <a href="http://localhost:5004%22">http://localhost:5004&quot;</a> } }</p>
<p>Editor ukončete stikem <em>Ctrl+X</em>. Na otázku, zda se má modifikovaný obsah uložit, odpovězte <em>Y</em> (ano). Nabídnutý název souboru neměňte a potvrďte jej stiskem klávesy <em>Enter</em>.</p>
<p>Stejným způsobem vytvořte v téže složce soubor <code>Startup.cs</code>, jehož obsah bude následující:</p>
<p>using Microsoft.AspNet.Builder; namespace Altairis.WiFiGate { public class Startup { public void Configure(IApplicationBuilder app) { app.UseStaticFiles(); app.UseWelcomePage(); } } }</p>
<p>Tento kód vesměs nic nedělá, jenom zobrazí ukázkovou stránku, abychom věděli, že vše řádně funguje.</p>
<h2 id="obnoveni-nuget-balicku-a-spusteni-projektu">Obnovení NuGet balíčků a spuštění projektu</h2>
<p>Před spuštěním aplikace je nutné nainstalovat (obnovit) balíčky, specifikované v souboru <code>project.json</code>. To jest činiti příkazem <code>dnu restore ~/www/wifigate/</code>.</p>
<p>Nyní konečně můžeme spustit projekt ve vestavěném serveru Kestrel, následujícím příkazem: <code>dnx ~/www/wifigate/ kestrel</code>.</p>
<p>Spouštění bude chvíli trvat, ale poté, co se vypíše na konzoli &quot;Started&quot;, můžeme se podívat na IP adresu RPi a port 5004 (zkonfigurovaný v <code>project.json</code>). Pokud jste vše udělali správně, měla by se vám zobrazit ukázková stránka ASP.NET 5:</p>
<p><a href="http://www.aspnet.cz/Files/20150713-atropa_demopage_2.png"><img src="http://www.aspnet.cz/Files/20150713-atropa_demopage_thumb.png" alt="Ukázková stránka ASP.NET 5" title="Ukázková stránka ASP.NET 5" /></a></p>
<p>Gratulujeme, právě jste zprovoznili ASP.NET 5 aplikaci na Raspberry Pi na Linuxu.</p>
<p>Za normálních okolností byste měli mít možnost ukončit Kestrel tím, že stisknete Enter.  Aktuální beta ovšem obsahuje chybu, takže je nutné použít poněkud dramatičtější prostředky.</p>
<p>Nejprve proces pozastavte stiskem klávesové zkratky <em>Ctrl+Z</em>. Poté si příkazem <code>ps</code> najděte proces jménem <code>mono</code> a zjistěte jeho pid (v prvním sloupci, například zde 18080). Pomocí příkazu <code>kill -9 &lt;pid&gt;</code> proces zabijte. Že vše proběhlo v pořádku si můžete ověřit opětovným spuštěním příkazu <code>ps</code>. Celou sekvenci vidíte zde:</p>
<p><em>pi@raspberrypi ~ $</em>** dnx ~/www/wifigate/ kestrel** Started [1]+ Stopped dnx ~/www/wifigate/ kestrel *pi@raspberrypi ~ <span class="math">***ps** PID TTY TIME CMD 18001 pts/0 00:00:01 bash 18080 pts/0 00:00:54 mono 18090 pts/0 00:00:00 ps *pi@raspberrypi ~</span> *<strong>kill -9 18080</strong> <em>pi@raspberrypi ~ <span class="math">***ps** PID TTY TIME CMD 18001 pts/0 00:00:01 bash 18091 pts/0 00:00:00 ps [1]+ Killed dnx ~/www/wifigate/ kestrel *pi@raspberrypi ~</span></em></p>
<p>Aplikace nám sice běží, ale jenom na vývojovém serveru a musíme jí ručně spustit, neběží v pozadí jako služba. Jak to zařídit, to si ukážeme v dalším pokračování za týden.</p>

      </section>
    </main>
    <footer>
      Footer
    </footer>
  </body>
</html>