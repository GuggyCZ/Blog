<!DOCTYPE html>
<html>
  <head>
    <meta charset="utf-8" />
    <title>Jak vypadá skutečná xenofobie | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Xenofobie je poslední dobou často citovaný pojem. Nálepku xenofoba si dnes snadno vyslouží každý, kdo nesdílí názor, že nejlepší řešení války v Sýrii a obecně neutěšené situace v přilehlém okolí je nastěhovat si všechny postižené do vlastní země. Skutečná xenofobie vypadá jinak." />
    <link rel="stylesheet" type="text/css" href="/content/styles.min.css?sha=31F03253F70DEF0FB17FA30FFC606D2585C99CB1" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/" title="Autor: Michal Altair Valášek">
            <i class="fal fa-user"> </i>
          </a>
        </li>
        <li>
          <a href="/archive" title="Archiv článků">
            <i class="fal fa-archive"> </i>
          </a>
        </li>
        <li>
          <a href="/categories" title="Rubriky">
            <i class="fal fa-tags"> </i>
          </a>
        </li>
        <li>
          <a href="/serials" title="Seriály">
            <i class="fal fa-list-alt"> </i>
          </a>
        </li>
        <li>
          <a href="https://www.rider.cz/#contact" title="Kontakt">
            <i class="fal fa-envelope"> </i>
          </a>
        </li>
        <li>
          <a href="https://facebook.com/rider.cz" title="Facebook">
            <i class="fab fa-facebook"> </i>
          </a>
        </li>
        <li>
          <a href="https://twitter.com/ridercz" title="Twitter">
            <i class="fab fa-twitter"> </i>
          </a>
        </li>
        <li>
          <a href="https://github.com/ridercz" title="Github">
            <i class="fab fa-github"> </i>
          </a>
        </li>
        <li>
          <a href="https://ask.fm/ridercz" title="Ask.fm">
            <i class="fal fa-question"> </i>
          </a>
        </li>
      </ul>
    </nav>
    <main>
      <h1>Jak vypadá skutečná xenofobie</h1>
      <aside class="article-info">
        <ul class="categories">
          <li>
            <a href="/categories/lide-a-jina-zver" title="Rubrika">
              <i class="fal fa-tag"> </i>Lidé a jiná zvěř</a>
          </li>
        </ul>
        <div>
          <a href="https://www.rider.cz/">Michal Altair Valášek </a>
          <i class="fal fa-user">​</i>
        </div>
        <div>
          <time datetime="2015-09-07T20:00:00+02:00" title="Datum vydání">7. září 2015 <i class="fal fa-calendar-alt">​</i></time>
        </div>
      </aside>
      <section class="article-text">
        <p>Xenofobie je poslední dobou často citovaný pojem. Nálepku xenofoba si dnes snadno vyslouží každý, kdo nesdílí názor, že nejlepší řešení války v Sýrii a obecně neutěšené situace v přilehlém okolí je nastěhovat si všechny postižené do vlastní země. Skutečná xenofobie vypadá jinak a výborně to předvádí <a href="http://www.krajskelisty.cz/kralovehradecky-kraj/okres-hradec-kralove/10703-mestske-lazne-v-hradci-kralove-zazivaji-sok-arabky-se-koupou-mezi-skolaky-v-habitech-od-hlavy-az-k-pate.htm">článek v Krajských listech</a> a paní Věra (67) z Hradce Králové.</p>
<p><a href="https://www.cdn.altairis.cz/Blog/2015/20150907-krajskelisty_2.png"><img src="https://www.cdn.altairis.cz/Blog/2015/20150907-krajskelisty_thumb.png" alt="krajskelisty" title="krajskelisty" /></a></p>
<p>Xenofobie je strach nebo odpor k cizímu. K cizím národům, kulturám, zvyklostem, čistě proto, že jsou cizí. Xenofobií není přesvědčení, že stát by měl peníze, které sebral svým občanům, investovat jinak, než do péče o uprchlíky. Xenofobií není strach ze zcela reálných bezpečnostních hrozeb, které s sebou současná situace nese.</p>
<p>Typickým příkladem xenofoba je paní Věra (67). Její zásadní problém spočívá v tom, že se někdo chová jinak nebo vypadá jinak, než jak je za posledních třicet pět let zvyklá. Lhostejno, že jí tím nepůsobí žádnou újmu. Je to cizí a proto je to špatné, žádného dalšího zdůvodnění netřeba. To je xenofobie v čisté krystalické podobě.</p>
<p>Ano, chodit se koupat oblečený do hábitu je u nás dnes nezvyklé. Co je ale mnohem podstatnější, nepředstavuje to žádný skutečný problém. Pokládám za dosti nepravděpodobné, že by muslimské ženy skočily do bazénu v oděvu který běžně nosí na ulici a pak v něm zase spokojeně odešly, tvoře za sebou loužičky. Existuje poměrně rozsáhlé množství stylů &quot;islámských plavek&quot; (islamic swimwear), které vyhovují muslimským zvyklostem, ale jsou vyrobené z běžného plavkového materiálu. Ostatně, maminka nebo babička paní Věry (67) by pro celou situaci nejspíše měly více pochopení - a možná by dnešním muslimkám trochu záviděly. Koupání v těchto plavkách bude nepochybně příjemnější, než v oděvních kreacích, které se za stejným účelem nosily u nás na konci předminulého a začátkem minulého století.</p>
<p>Obzvláště zábavný je nicméně komentář redakce. KrajskéListy.cz se snažily najít podmínky vstupu do lázní, ale o nošení arabských oděvů tam nic nenašly. Což je dost pochopitelné, není to potřeba. <a href="http://www.snhk.cz/storage/files/43/navstevni-rad-ml.pdf">Návštěvní řád Městských lázní</a> ve svém bodě 3 písm. g) říká, že &quot;návštěvníci lázní používají vlastní plavky, které musejí být čisté. V trenýrkách, bermudách a spodním prádle je zásadně vstup do lázní zakázán.&quot; V případě, že by předmětný oděv byl špinavý nebo z nevhodného materiálu, mají možnost zasáhnout. (Pokud vím, tak trenýrky a bermudy jsou zakázané proto, že se z běžných látek uvolňují vlákna, která nedělají dobře filtračním systémům.)</p>
<p>Ano, je to divné. Ale divné neznamená nutně špatné. Jakkoliv by to byla osvěžující změna, nerad bych se dočkal situace, kdy budeme předepisovat maximální plochu plavek v centimetrech čtverečních.</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          Copyright © <a href="https://www.rider.cz/">Michal Altair Valášek</a>, 2003-2018</li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          <a href="/feed.rss" rel="alternate">
            RSS feed <i class="fal fa-rss-square"> </i></a>
        </li>
      </ul>
    </footer>
  </body>
</html>