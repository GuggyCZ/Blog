<!DOCTYPE html>
<html>
  <head>
    <meta charset="utf-8" />
    <title>Červí typografie | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Už jste někdy viděli otevřenou plechovku s červy? Je to hnus, ale stejně vás perverzní fascinace nutí, abyste se na to znovu a znovu podívali. Stejný vztah mám k tomu, co označuji za &quot;lidovou typografii&quot;." />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Červí typografie</h1>
      <section class="article">
        <p>Už jste někdy viděli otevřenou plechovku s červy? Je to hnus, ale stejně vás perverzní fascinace nutí, abyste se na to znovu a znovu podívali. Stejný vztah mám k tomu, co označuji za &quot;lidovou typografii&quot;.</p>
<p>Inu, to je tak. Mějte člověka, jehož největším literárním výkonem byla slohová práce na téma &quot;co jsem dělal o prázdninách&quot; někdy na druhém stupni základní školy, rukou. Od té doby toho moc nenapsal a o nějaké typografii nikdy neslyšel.</p>
<p>Možná se doslechl, že když je potřeba něco v textu zdůraznit, užívá se <strong>tučného písma</strong>. Na psacím stroji nic takového nebylo, takže se psalo VERZÁLKAMI a používalo se podtrhávání. Nic jiného jsme k dispozici neměli.</p>
<p>Takže dotyčný sedne k Wordu a vyplodí leták, informující o montování měřičů tepla. A potřebuje zajistit, aby to opravdu nikdo nepřehlédl, protože taková montáž je přece záležitostí života a smrti. Jenomže co zdůraznit a jak?</p>
<p><a href="http://www.weblog.rider.cz/Files/20150921-WP_20150920_20_31_08_Pro_2.jpg"><img src="http://www.weblog.rider.cz/Files/20150921-WP_20150920_20_31_08_Pro_thumb.jpg" alt="WP_20150920_20_31_08_Pro" title="WP_20150920_20_31_08_Pro" /></a></p>
<p>Odpověď je jednoduchá: všechno. Všechno je přece strašně důležité, jinak by to tam nepsal. Takže většina textu je verzálkami, tučně a podtržená. A jenom absence barevného tisku na prastaré laserovce brání tomu, aby bylo všechno červené, protože takové důležité věci bývají.</p>
<p>Jako kdybych otevřel plechovku s červy.</p>

      </section>
    </main>
    <footer>
      Footer
    </footer>
  </body>
</html>