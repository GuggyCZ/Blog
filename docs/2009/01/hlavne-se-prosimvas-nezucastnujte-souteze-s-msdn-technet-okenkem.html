<!DOCTYPE html>
<html>
  <head>
    <meta charset="utf-8" />
    <title>Hlavně se prosímvás nezúčastňujte soutěže s MSDN/TechNet okénkem! | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Když jsem frflal nad tím, že původní projekt IFRAME, který vám umožnil do vlastních stránek zahrnout novinky z MSDN a TechNetu, je špatný, zastaralý a vůbec, mohlo mě napadnout, že mně Microsoft řekne, že když jsem tak chytrej, tak ať to napíšu sám a líp." />
    <link rel="stylesheet" type="text/css" href="/content/styles.min.css?sha=DDB0508C26A38F3AC90E35BBFD1F49B57ACB1CF0" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/">Michal Altair Valášek</a>
        </li>
        <li>
          <a href="/categories/lide-a-jina-zver">Lidé a jiná zvěř</a>
        </li>
        <li>
          <a href="/categories/vlci">Vlci</a>
        </li>
        <li>
          <a href="/categories/kone">Koně</a>
        </li>
        <li>
          <a href="/categories/programovani">Programování</a>
        </li>
        <li>
          <a href="/categories/bezpecnost">Bezpečnost</a>
        </li>
        <li>
          <a href="/categories/akce-a-udalosti">Akce a události</a>
        </li>
        <li>
          <a href="/categories/software">Software</a>
        </li>
      </ul>
    </nav>
    <main>
      <h1>Hlavně se prosímvás nezúčastňujte soutěže s MSDN/TechNet okénkem!</h1>
      <aside class="article-info">
        <time datetime="2009-01-28T12:30:00+01:00" title="Datum vydání">
          <i class="fal fa-calendar-alt"> </i>28. ledna 2009</time>
        <ul class="categories">
          <li>
            <a href="/categories/akce-a-udalosti" title="Rubrika">
              <i class="fal fa-tag"> </i>Akce a události</a>
          </li>
        </ul>
      </aside>
      <section class="article-text">
        <iframe style="border-bottom-style: none; border-right-style: none; border-top-style: none; float: left; border-left-style: none; margin-right: 2ex" height="300" src="http://www.microsoft.cz/rsstoframe/transform.msdn.axd" frameborder="0" width="200" scrolling="no"></iframe>  
<p>To jsem si zase na sebe upletl bič.</p>
<p>Když jsem frflal nad tím, že původní projekt IFRAME, který vám umožnil do vlastních stránek zahrnout novinky z MSDN a TechNetu, je špatný, zastaralý a vůbec, mohlo mě napadnout, že mně Microsoft řekne, že když jsem tak chytrej, tak ať to napíšu sám a líp. Blbé je, že já na tohle vždycky naletím.</p>
<p>No, tak jsem to udělal. Výsledkem je open source projekt <a href="http://www.codeplex.com/RssFrame/">RssToFrame</a>, který dělá v zásadě jednoduchou věc: čas od času stáhne RSS feedy dle konfigurace a udělá z nich jedno velké XML. To lze potom prohnat XSLT šablonou a udělat z toho nějaké pěkné HTML nebo v podstatě cokoliv jiného. Jednoduché, pěkné, elegantní. Pokud by vás to zajímalo, podívejte se na <a href="http://www.codeplex.com/RssFrame/">CodePlex</a>, je to tam včetně zdrojáků a dokumentace.</p>
<p>No a Microsoft to naimplementoval, takže chcete-li na stránkách mít okýnko s nejnovějšími zprávami, stačí do stránky vložit jeden IFRAME a máte hotovo.</p>
<p>Díky použití XML a XSLT je velice snadné vytvářet vlastní skiny.</p>
<p>Pročež Microsoft přišel se <a href="http://www.microsoft.com/cze/msdn/okenko/soutez/default.mspx">soutěží</a>, kde stačí udělat grafický návrh (jako obrázek) a můžete vyhrát kdeco. Letové simulátory, hodiny na leteckém trenažéru s vylomeninami jako požár motoru. A také rozličné počítačové myši. Tu myš doporučuji, mám IntelliMouse Presenter 8000 (cena za druhé místo) a je opravdu úžasná. Lítání vám tedy závidět nebudu, protože v následujícím měsíci mne čeká hned několik letů napříč půlkou světa. Obzvláště při pomyšlení na let Praha - Londýn – Seattle v ekonomické třídě mě bolí záda už s předstihem.</p>
<p>Vzhledem k tomu, že milosrdný Microsoft od vás nechce ani HTML a CSS, ani XSLT, mám docela konkrétní obavy směřující k tomu, kdo že bude nakonec vítězné návrhy implementovat pod záminkou, že je jediný v přilehlých zemích, kdo se v tom vyzná.</p>
<p><strong>Takže ať vás ani nenapadne se <strong><a href="http://www.microsoft.com/cze/msdn/okenko/soutez/default.mspx"><strong>té soutěže</strong></a></strong> zúčastnit, bando jedna. Beztak máte čas jenom do konce února, zdržoval jsem ten článek na ASPNET.CZ seč to šlo ;-)</strong></p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          <a href="/feed.rss">
            RSS feed <i class="fal fa-rss-square"> </i></a>
        </li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          Copyright © <a href="https://www.rider.cz/">Michal Altair Valášek</a>, 2003-2018
        </li>
      </ul>
    </footer>
  </body>
</html>