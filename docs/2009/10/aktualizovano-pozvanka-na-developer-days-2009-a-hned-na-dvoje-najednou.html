<!DOCTYPE html>
<html>
  <head>
    <meta charset="utf-8" />
    <title>AKTUALIZOVÁNO: Pozvánka na Developer Days 2009 (a hned na dvoje najednou) | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Nechcete si o nadcházejících novinkách jenom číst, ale chcete je vidět na vlastní oči? Přijďte na Developer Days! Budou hned dvoje za sebou a ve třech městech." />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>AKTUALIZOVÁNO: Pozvánka na Developer Days 2009 (a hned na dvoje najednou)</h1>
      <section class="article">
        <p>Nechcete si o nadcházejících novinkách jenom číst, ale chcete je vidět na vlastní oči? Přijďte na Developer Days! Budou hned dvoje za sebou a ve třech městech. Tentokrát budou zajímavé i tím, že se konají těsně po evropském TechEdu (Berlín, 9. – 13. listopadu) a krátce po očekávaném uveřejnění bety 2 Visual Studia 2010 a .NET Frameworku 4.0. Dočkáte se tedy těch nejčerstvějších informací, jaké budou k dispozici.</p>
<h2 id="gopas-developer-days">Gopas Developer Days</h2>
<p>Tři dny, tři přednášející, tři města a tisíc kilometrů, které mezi nimi budu muset urazit. To vše kvůli ASP.NET 4.0, o kterých tam budu přednášet. Podíváme se na některé zajímavé novinky ve web forms a webové infrastruktuře. Kromě mne a ASP.NET vás budou bavit ještě Tomáš Petříček (ten vám řekne o vnitřnostech .NET Frameworku 4.0 víc, než jste kdy chtěli vědět) a Ján Repiský, který vám představí novou verzi ADO.NET Entity Frameworku.</p>
<p>Termíny jsou následující (a pozor, oproti předběžným se změnilo pořadí měst):</p>
<ul>
<li>
<ol start="18">
<li>
<ol start="11">
<li>2009 Bratislava</li>
</ol>
</li>
</ol>
</li>
<li>
<ol start="19">
<li>
<ol start="11">
<li>2009 Ostrava</li>
</ol>
</li>
</ol>
</li>
<li>
<ol start="20">
<li>
<ol start="11">
<li>2009 Praha</li>
</ol>
</li>
</ol>
</li>
</ul>
<p>Účastnický poplatek je 990 Kč (na Slovensku 35 EUR) a zaregistrovat se můžete na webu <a href="http://www.gopas.cz/kurzy/GDEV/">Gopasu</a>.</p>
<h2 id="microsoft-developer-days">Microsoft Developer Days</h2>
<p>Tradiční konference pořádaná Microsoftem. <strike>Oficiální web, program ani registrace dosud nejsou k dispozici</strike>, ale vím termín a místo:</p>
<ul>
<li>
<ol start="24">
<li>
<ol start="11">
<li>2009 Bratislava</li>
</ol>
</li>
</ol>
</li>
<li>
<ol start="25">
<li>
<ol start="11">
<li>2009 Praha</li>
</ol>
</li>
</ol>
</li>
<li>
<ol start="26">
<li>
<ol start="11">
<li>2009 Ostrava</li>
</ol>
</li>
</ol>
</li>
</ul>
<p>Se Štěpánem Bechynským a novou posilou českého DPE, Ondřejem Štrbou, připravujeme na DPE docela zábavnou show. V jednotlivých městech se budou akce v rámci &quot;ask the expert&quot; účastnit i ostatní čeští MVPs, které znáte z rozličných blogů a webů. Spolu s množstvím a kvalitou novinek v produktech, o nichž bude řeč, bude jistě o co stát.</p>
<p><strong>Aktualizace 16:00:</strong> Právě byl spuštěn web <a href="http://www.devdays.cz">www.devdays.cz</a>, na kterém najdete program a možnost registrace v Praze a v Ostravě. Vstup je zdarma.</p>

      </section>
    </main>
    <footer>
      Footer
    </footer>
  </body>
</html>