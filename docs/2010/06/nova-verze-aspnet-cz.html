<!DOCTYPE html>
<html>
  <head>
    <meta charset="utf-8" />
    <title>Nová verze ASPNET.CZ | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Právě jsem nasadil na ASPNET.CZ novou verzi svého publikačního systému Nemesis. Kromě nového vzhledu – dle mého soudu jednoduššího a přehlednějšího – je k dispozici i pár dalších novinek." />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Nová verze ASPNET.CZ</h1>
      <section class="article">
        <p>Právě jsem nasadil na ASPNET.CZ novou verzi svého publikačního systému Nemesis. Kromě nového vzhledu – dle mého soudu jednoduššího a přehlednějšího – je k dispozici i pár dalších novinek.</p>
<p>V první řadě je opět k dispozici <strong>funkční fulltextové vyhledávání</strong>. Vzdal jsem snahy o použití tu fulltextu v SQL serveru, tu Lucene a ochočil jsem si na prohledávání tohoto webu Google. Na nevyřčené výčitky z Vyskočilovy ulice proč ne Bing odpovídám, že Bing neumí české tvarosloví. I když má mnohem lepší API.</p>
<p>Dále pak jsem <strong>opravil některé otravné chyby</strong>, na které jste mne upozorňovali, zejména problémy s komentáři ve Firefoxu. Měly by také zmizet občasné javascriptové chyby způsobené Google Analytics, neb jsem použil novou verzi jejich kódu.</p>
<p>Přibyla také nová rubrika <a href="http://www.aspnet.cz/categories/8-z-jineho-soudku">Z jiného soudku</a>, kdežtě najdete odkazy na mé neprogramátorské a někdy i nepočítačové články na jiných serverech, zejména pak na mém <a href="http://www.weblog.rider.cz/">osobním weblogu</a>.</p>
<p>Poslední novinkou je verze pro mobilní zařízení. Pokud váš kapesní počítač disponuje čtečkou QR kódů, stačí sejmout kód, který je v pravé horní části a zobrazí se vám mobilní verze téže stránky. Pokud QR kódy nepoužíváte, zadejte do svého mobilního prohlížeče adresu <strong>m.aspnet.cz</strong>.</p>
<p>Narazíte-li na problémy, pište do komentářů k tomuto článku.</p>

      </section>
    </main>
    <footer>
      Footer
    </footer>
  </body>
</html>