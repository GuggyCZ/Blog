<!DOCTYPE html>
<html>
  <head>
    <meta charset="utf-8" />
    <title>Zelení vždycky potěší | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Ondřej Liška, skoroemeritní předseda Strany zelených, řekl: &quot;Já se uživím vždy a nebudu naši zemi nic stát.&quot; Podívejme se na jeho dosavadní kariéru, abychom si mohli učinit obrázek o možné pravdivosti jeho výroku." />
    <link rel="stylesheet" type="text/css" href="/content/styles.min.css?sha=DDB0508C26A38F3AC90E35BBFD1F49B57ACB1CF0" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/">Michal Altair Valášek</a>
        </li>
        <li>
          <a href="/categories/lide-a-jina-zver">Lidé a jiná zvěř</a>
        </li>
        <li>
          <a href="/categories/vlci">Vlci</a>
        </li>
        <li>
          <a href="/categories/kone">Koně</a>
        </li>
        <li>
          <a href="/categories/programovani">Programování</a>
        </li>
        <li>
          <a href="/categories/bezpecnost">Bezpečnost</a>
        </li>
        <li>
          <a href="/categories/akce-a-udalosti">Akce a události</a>
        </li>
        <li>
          <a href="/categories/software">Software</a>
        </li>
      </ul>
    </nav>
    <main>
      <h1>Zelení vždycky potěší</h1>
      <aside class="article-info">
        <time datetime="2010-06-08T18:59:39.217+02:00" title="Datum vydání">
          <i class="fal fa-calendar-alt"> </i>8. června 2010</time>
        <ul class="categories">
          <li>
            <a href="/categories/lide-a-jina-zver" title="Rubrika">
              <i class="fal fa-tag"> </i>Lidé a jiná zvěř</a>
          </li>
        </ul>
      </aside>
      <section class="article-text">
        <p>Ondřej Liška, skoroemeritní předseda Strany zelených, se chystá v následujících komunálních volbách kandidovat na pražského primátora. V současné době je co nezaměstnaný hlášen na Úřadu práce, k čemuž podle Aktualne.cz řekl:</p>
<blockquote>
<p>&quot;Ze zákona je povinnost hlásit se do tří pracovních dnů. Ale o nabídky nemám nouzi, takže jde jen o formalitu na několik málo dnů, než nastoupím do nového zaměstnání,&quot; vysvětlil Liška. &quot;<strong>Já se uživím vždy a nebudu naši zemi nic stát</strong>,&quot; dodal Liška.</p>
</blockquote>
<p>Nahlédněmež tedy do páně Liškova <a href="http://www.ondrejliska.cz/kdo-jsem/">oficiálního životopisu</a>, abychom mohli posoudit pravdivost tohoto výroku.</p>
<ul>
<li>Narozen 1977, vystudoval politologii a religionistiku – ač uznávám jistou užitečnost těchto oborů, nejsou dle mého soudu zrovna politologie a religionistika kvalifikací, která by za každých okolností umožňovala získat práci v soukromém sektoru.</li>
<li><strong>2000-2001: pracoval v nadaci Fórum 2000</strong><br />
Detailnější informace o financování této jistě bohulibé instituce (stejně jako o praktických důsledcích její činnosti) se mi dohledat nepodařilo, nicméně nahlédnutím do <a href="http://www.forum2000.cz/cz/partneri/">seznamu partnerů</a> na jejím webu zjistíme, že partnery jsou například Ministerstvo zahraničí, zastoupení Evropské komise v ČR, &quot;GŘ pro vzdělávání a kulturu&quot; (ať už je to cokoliv, má to v logu vlajku EU a patrně se tedy jedná o nějaký projekt eurosajuzu), a Hlavní město Praha. Lze tedy s úspěchem předpokládat, že zde páně Liškovo angažmá bylo minimálně částečně hrazeno z veřejných prostředků.</li>
<li><strong>2003-2004: předsedal Česko-rakouskému fóru pro dialog</strong><br />
Na <a href="http://www.a-cz-dialog.net/">stránkách této organizace</a> se mi nepodařilo odhalit, co je to vlastně zač a k čemu to má být dobré, rozhodně ale tato organizace nepůsobí dojmem instituce soběstačné.</li>
<li><strong>2003-2005: brněnským zastupitelem a členem výboru pro školství a kulturu.</strong></li>
<li><strong>2004-neuvedeno: poradce pro regionální rozvoj a evropské strukturální fondy skupiny Zelených v Evropském parlamentu.</strong></li>
<li><strong>2006: zvolen do Poslanecké sněmovny.</strong></li>
<li><strong>2007-2009: ministr školství.</strong></li>
</ul>
<p>Jinými slovy, podle svého vlastního životopisu Ondřej Liška nikdy nepracoval v soukromém sektoru a vždy byl placen z prostředků daňových poplatníků (je dobré si připomenout, že &quot;naše země&quot; žádné peníze nemá a navydělává, má jenom to, co sebere vlastním občanům). S ohledem na jeho dosavadní kariéru tedy nevypadá příliš pravděpodobně, že by nás, tedy daňové poplatníky, působení pana Lišky nic nestálo – a to i odmyslím-li si škody napáchané jeho politickým působením.</p>
<p>Slovo &quot;chucpe&quot; se na jazyk přímo dere.</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          <a href="/feed.rss">
            RSS feed <i class="fal fa-rss-square"> </i></a>
        </li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          Copyright © <a href="https://www.rider.cz/">Michal Altair Valášek</a>, 2003-2018</li>
      </ul>
    </footer>
  </body>
</html>