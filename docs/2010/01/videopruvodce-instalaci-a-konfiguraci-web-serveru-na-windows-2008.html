<!DOCTYPE html>
<html>
  <head>
    <meta charset="utf-8" />
    <title>Videoprůvodce instalací a konfigurací web serveru na Windows 2008 | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Představuji vám svůj nejnovější opus magnum: Videoprůvodce kompletní instalací a konfigurací webového serveru na Windows 2008. Od vložení instalačního DVD do mechaniky po obnovení po havárii." />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Videoprůvodce instalací a konfigurací web serveru na Windows 2008</h1>
      <section class="article">
        <p>Představuji vám svůj nejnovější opus magnum: Videoprůvodce kompletní instalací a konfigurací webového serveru na Windows 2008. Od vložení instalačního DVD do mechaniky po obnovení po havárii.</p>
<p>Instalace webového aplikačního nebo hostingového serveru na platformě Microsoft Windows Server 2008 R2 je vcelku jednoduchá záležitost, když něco trochu víte. Ale co když nevíte, nevíte jaké jsou best practices a kde začít? Metoda pokus – omyl je sice častá, ale dle mého názoru nikoliv vhodná. Proto jsem ve spolupráci s českým Microsoftem vytvořil sérii celkem jedenácti webcastů, které vás provedou celým procesem. Budou postupně k vidění na <a href="http://www.mstv.cz/">MSTV.CZ</a> (pozor – v sekci IT Pro, tedy nikoliv vývojářské).</p>
<p>V prvním dílu začínáme doslova vložením instalačního DVD do mechaniky a prvním startem počítače:</p>
<iframe height="360" src="http://www.mstv.cz/player/369/Instalace-a-zakladni-konfigurace-Windows-Serveru-pro-web" frameborder="0" width="480" scrolling="no"></iframe>
<p>V následujících dílech, které budou vycházet postupně, vždy v pondělí, středu a pátek, se podíváme na instalaci IIS 7.5 a jeho rozšíření pomocí Web Platform Installeru, na instalaci a konfiguraci Microsoft SQL Serveru, prási se SSL, nastavení FTP, vzdálenou správu a nakonec i na zálohování serveru a &quot;bare metal restore&quot; v případě selhání hardware.</p>
<p>Celkově má všech jedenáct dílů necelé dvě hodiny a jedná se asi o nejdůkladnějšího průvodce celým procesem, jakého můžete najít. Snažil jsem se opravdu nic nevynechat a zaznamenal jsem každý klik, který musíte udělat. Ač je seriál určen především začátečníkům, své myslím přinese i pokročilejším uživatelům, protože některé věci jsou docela nové.</p>
<p>Seriál je zaměřen na Windows Server 2008 R2 a IIS 7.5. Naprostá většina popisovaných technik ale funguje i na IIS 7.0 a Windows Server 2008 &quot;R1&quot;. Za důležité také považuji, že s výjimkou operačního systému samotného nepoužívám žádný software, za který byste museli platit (i když jeden díl je o nastavení údržby na komerční Web edici SQL Serveru 2008, uznávám). Video je tak dobrým návodem, jak s minimální investicí postavit komfortní a robustní hostingovou platformu.</p>

      </section>
    </main>
    <footer>
      Footer
    </footer>
  </body>
</html>