<!DOCTYPE html>
<html>
  <head>
    <meta charset="utf-8" />
    <title>Rozdíl jasně vidíte! | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/">Michal Altair Valášek</a>
        </li>
        <li>
          <a href="/categories/lide-a-jina-zver">Lidé a jiná zvěř</a>
        </li>
        <li>
          <a href="/categories/vlci">Vlci</a>
        </li>
        <li>
          <a href="/categories/kone">Koně</a>
        </li>
        <li>
          <a href="/categories/programovani">Programování</a>
        </li>
        <li>
          <a href="/categories/bezpecnost">Bezpečnost</a>
        </li>
        <li>
          <a href="/categories/akce-a-udalosti">Akce a události</a>
        </li>
        <li>
          <a href="/categories/software">Software</a>
        </li>
      </ul>
    </nav>
    <main>
      <h1>Rozdíl jasně vidíte!</h1>
      <aside class="article-info">
        <time datetime="2003-03-09T03:12:39+01:00" title="Datum vydání">
          <i class="fal fa-calendar-alt"> </i>9. března 2003</time>
        <ul class="categories">
          <li>
            <a href="/categories/lide-a-jina-zver" title="Rubrika">
              <i class="fal fa-tag"> </i>Lidé a jiná zvěř</a>
          </li>
        </ul>
      </aside>
      <section class="article-text">
        <p>Že se <a href="http://weblog.rider.cz/ShowRecord.aspx?day=20030216">rodiče učí pracovat s Internetem, aby mohli komunikovat se svými dětmi</a> jsem už psal. Moji rodiče si také stěžují, že nevědí co dělám. Považuji za jaksi nadbytečné je informovat o svých činech, názorech a pocitech. Vše, co si přeji, aby se svět o mně dozvěděl, publikuji prostřednictvím Internetu. Tak nějak jsem si ovšem uvědomil, že moji příbuzní jsou zřejmě asi jediní lidé v celé dot-cz, kteří o mých webových stránkách nevědí. Tak teď už vědí a doufám, že si budou schopni tento příspěvek přečíst!</p>
<p>Předvčerejšek si zaslouží zápis do weblogu též tím, že jsem po dlouhé době zase uklidil své doupě. Došlo k tomu tak, že jsem začal hledat psa a našel jsem ho, jak spokojeně spí pod hromadou papírů.</p>
<p>Papíry jsem víceméně náhodně rozdělil do odpadkového koše a krabice s podklady pro účetnictví (věřím, že si s tím můj daňový poradce poradí ;-). Největší problém byl jako obvykle s kabely.</p>
<p>Moje počítačové kabely totiž trpí fixní ideou, že jsou rohožkou, takže bez ohledu na to, jak pečlivě je roztřídím a smotám, do rána ze sebe stejně upletou rohožku. Obávám se, že je to jedna z věcí, se kterými se prostě budu muset naučit žít.</p>
<p>Při této příležitosti jsem si také vzpomněl na své rodiče a podnikl krok popsaný o několik odstavců výše. Můj otec totiž svého času sháněl obaly na CD. Nemám sice nejmenší tušení, k čemu mu budou, protože AFAIK nedisponuje vypalovačkou, ale nějaké jsem mu poslal - ty co jsem různě našel po pokoji. Letmým odhadem jich bude něco okolo stovky. Docela by mne zajímalo, kde se tady vzaly a hlavně co se stalo s těmi cédéčky, co v nich měly být...</p>
<p><img src="https://www.cdn.altairis.cz/Blog/before_after.jpg" alt="Fotografie (55 kB)" /></p>
<p>Výše uvedená fotografie zachycuje moji pracovnu &quot;before and after&quot;. Publikuji ji zde zejména co historickou zajímavost, protože zobrazený stav (tj. prázdná pohovka i podlaha) nebude nepochybně trvat příliš dlouho. A také proto, že dala tomuto zápisu název. Když ji spatřila Mysh, tónem konferenciéra teleshoppingu reagovala slovy: <em>&quot;Předtím a potom! Rozdíl jasně vidíte!&quot;</em></p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          <a href="/feed.rss">
            RSS feed <i class="fal fa-rss-square"> </i></a>
        </li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          Copyright © <a href="https://www.rider.cz/">Michal Altair Valášek</a>, 2003-2018
        </li>
      </ul>
    </footer>
  </body>
</html>