<!DOCTYPE html>
<html>
  <head>
    <meta charset="utf-8" />
    <title>Hranice umění | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css?sha=31F03253F70DEF0FB17FA30FFC606D2585C99CB1" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
    <link rel="shortcut icon" href="/favicon.ico" />
    <link rel="icon" href="/favicon.ico" />
    <meta name="twitter:card" content="summary" />
    <meta name="twitter:site" content="@ridercz" />
    <meta name="twitter:title" content="Hranice umění" />
    <meta name="twitter:description" content="" />
    <meta name="twitter:image" content="https://www.altair.blog" />
    <meta property="og:type" content="article" />
    <meta property="og:site_name" content="ALTAIR.blog" />
    <meta property="og:title" content="Hranice umění" />
    <meta property="og:description" content="" />
    <meta property="og:image" content="https://www.altair.blog" />
    <meta property="og:image:height" content="" />
    <meta property="og:image:width" content="" />
    <meta property="og:locale" content="cs_CZ" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/" title="Autor: Michal Altair Valášek">
            <i class="fal fa-user"> </i>
          </a>
        </li>
        <li>
          <a href="/archive" title="Archiv článků">
            <i class="fal fa-archive"> </i>
          </a>
        </li>
        <li>
          <a href="/categories" title="Rubriky">
            <i class="fal fa-tags"> </i>
          </a>
        </li>
        <li>
          <a href="/serials" title="Seriály">
            <i class="fal fa-list-alt"> </i>
          </a>
        </li>
        <li>
          <a href="https://www.rider.cz/#contact" title="Kontakt">
            <i class="fal fa-envelope"> </i>
          </a>
        </li>
        <li>
          <a href="https://facebook.com/rider.cz" title="Facebook">
            <i class="fab fa-facebook"> </i>
          </a>
        </li>
        <li>
          <a href="https://twitter.com/ridercz" title="Twitter">
            <i class="fab fa-twitter"> </i>
          </a>
        </li>
        <li>
          <a href="https://github.com/ridercz" title="Github">
            <i class="fab fa-github"> </i>
          </a>
        </li>
        <li>
          <a href="https://ask.fm/ridercz" title="Ask.fm">
            <i class="fal fa-question"> </i>
          </a>
        </li>
      </ul>
    </nav>
    <main>
      <h1>Hranice umění</h1>
      <aside class="article-info">
        <ul class="categories">
          <li>
            <a href="/categories/lide-a-jina-zver" title="Rubrika">
              <i class="fal fa-tag"> </i>Lidé a jiná zvěř</a>
          </li>
        </ul>
        <div>
          <a href="https://www.rider.cz/">Michal Altair Valášek </a>
          <i class="fal fa-user">​</i>
        </div>
        <div>
          <time datetime="2003-09-10T14:26:13+02:00" title="Datum vydání">10. září 2003 <i class="fal fa-calendar-alt">​</i></time>
        </div>
      </aside>
      <section class="article-text">
        <p>Včera se mne jeden kamarád (mimochodem nadaný kreslíř) zeptal, kde je podle mne hranice mezi uměním a tím, když si někdo jen tak kreslí pro zábavu. Odpověděl jsem mu, že je tak subjektivní, že podle mého názoru neexistuje.</p>
<p>Podobnou otázku jsem řešil i po návštěvě před nějakou dobou skončivšího <a href="http://weblog.rider.cz/Administration/www.praguebiennale.org/">Prague Biennale</a>. Většina tam vystavovaných exponátů byly zajímavé hříčky: krychle snýtovaná z polévkových lžic, trojrozměrné objekty v barvách a tvarech státních vlajek a podobně.</p>
<p>Formálně se zřejmě jednalo o umění: vystavené v Národní galerii, na mezinárodní akci... Nicméně já jsem to cítil opravdu jenom jako &quot;zajímavou hříčku&quot;, ale nic hodného zásadního obdivu.</p>
<p><img src="http://weblog.rider.cz/files/clearcase.jpg" alt="Počítačová skříň - umění ano nebo ne?" />&quot;Umění&quot; by podle mého názoru mělo mít nějaké silnější poselství, než že &quot;vypadá zajímavě&quot;. Na druhou stranu, není tím myšleno nic negativního. Například své životní a pracovní prostředí rád doplním esteticky pěkně vypadajícími věcmi, aniž bych po nich vyžadoval, aby mne nonstop bombardovaly silnými idejemi.</p>
<p>Myslím si, že po většinu své existence musela lidská civilizace zásadně preferovat praktické před estetickým hlediskem: důležité bylo vyrobit věci co nejlevněji, aby co nejdéle vydržely a na krásu se moc nehledělo.</p>
<p>Dvacáté století bylo též &quot;stoletím designu&quot;: lidé se začali zajímat o to, jak věci vypadají. Estetické hledisko dostalo přednost před funkčností (jak si uvědomuji, kdykoliv navštívím módní obchody s dívčím oblečením, které je vyhotoveno ze zcela obskurních materiálů, které prostě nemohou přežít třetí vyprání).</p>
<p>I v běžném životě se můžeme celkem snadno obklopit krásnými věcmi, aniž by to muselo být explicitně definované &quot;umění pro umění&quot;.</p>
<p>Takže i po delším zamyšlení zůstávám na původních pozicích: hranice umění jsou natolik nejasné a subjektivní, že je to činí irelevantními.</p>
<p>Ostatně, myslíte si, že výše zobrazená počítačová skříň je uměním, nebo ne?</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          Copyright © <a href="https://www.rider.cz/">Michal Altair Valášek</a>, 2003-2018</li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          <a href="/feed.rss" rel="alternate">
            RSS feed <i class="fal fa-rss-square"> </i></a>
        </li>
      </ul>
    </footer>
  </body>
</html>