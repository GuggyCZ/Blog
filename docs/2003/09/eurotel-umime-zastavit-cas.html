<!DOCTYPE html>
<html>
  <head>
    <meta charset="utf-8" />
    <title>Eurotel: Umíme zastavit čas | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Eurotel: Umíme zastavit čas</h1>
      <section class="article">
        <p>Pokud to o mně ještě nevíte, tak <em>miluju reklamy</em>, zejména pak ty televizní a filmové. Tvůrci filmu mají nejméně hodinu na to, aby odvyprávěli příběh. Tvůrce televizní reklamy na to má v průměru okolo čtyřiceti vteřin.</p>
<p>Některá videa mají vestavěnou funkci přeskakování reklam - při nahrávání na reklamu vypnou. Já bych uvítal funkci přesně opačnou. Kdyby už jenom proto, že občas (typicky v případě TV Nova) jsou reklamy to nejlepší, co lze v televizi shlédnout.</p>
<p>Myslím si, že úroveň reklamy - a zejména té televizní - je jedním z parametrů, podle kterých je možno určit ekonomickou i kulturní úroveň národa.</p>
<p>Řekl bych, že úroveň (inteligence, míra invence, vtipu apod.) reklamy je přímo úměrná úrovni předpokládané cílové skupiny. Proto jsou asi reklamy na prací prášky veskrze pitomé - a dobré reklamy jsou buď &quot;brand&quot; (propagaci značky, nikoliv konkrétního výrobku), nebo na dražší výrobky či služby (například automobily).</p>
<p>Reklamní čas v televizi v prime-time je tak drahý, že zadavatelé reklamy nechtějí riskovat a tedy musejí sázet na jistotu. Experimentů se dočkáme spíše v tiskové reklamě, která je o řád levnější.</p>
<p>V duchu výše uvedené teorie mne obsah reklamních bloků naplňuje mírným optimismem, pokud jde o současnou a výhledovou úroveň národa českého. Zdá se mi, že oproti letům minulým reklam stupidních ubylo a kvalitních přibylo.</p>
<p>Pomyslný žebříček kvality TV reklam u mne už nějakou dobu vede <a href="http://www.eurotel.cz">Eurotel</a>. Možná je to tím, že sází na známá a kvalitní jména. Ovšem nikoliv lacině ukazováním &quot;známých tváří&quot;, ale v případě výběru hudby a autorů reklamy.</p>
<p>Kdybych služeb Eurotelu nevyužíval už nějakou dobu, reklama &quot;Umím zastavit čas&quot; (ke stažení jako <a href="https://www.cdn.altairis.cz/Blog/eurotel_zastavit_cas.mpg">MPEG-1, 9.8 MB</a>) by byla způsobilá mne k tomu přesvědčit. Má nápad a působivé zpracování.</p>

      </section>
    </main>
    <footer>
      Footer
    </footer>
  </body>
</html>