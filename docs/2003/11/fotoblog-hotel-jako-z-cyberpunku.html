<!DOCTYPE html>
<html>
  <head>
    <meta charset="utf-8" />
    <title>Fotoblog: Hotel jako z cyberpunku | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Fotoblog: Hotel jako z cyberpunku</h1>
      <section class="article">
        <p>Jedna z výhod vlastnictví malého digitálního foťáčku (v mém případě Sony CyberShot DSC-P1) spočívá v možnosti průběžně dokumentovat vše, co vás zaujme ve světě kolem.</p>
<p>Já ovšem ty fotky většinou zapomenu stáhnout do počítače, takže se musím omezit na publikování zpráv takříkajíc &quot;dávkové&quot;.</p>
 <table cellspacing="0" cellpadding="5" border="0"> <tbody> <tr valign="top"> <td> 
<p><a href="http://www.universe-people.cz/">Vesmírní lidé</a> Ivo Bendy se dostali i do reklam, přesněji do reklamy Lidových novin.</p>
<p>Svého času jsem jakožto oběť masivního spamování ze strany zastánců lásky a božího dobra reagoval podáním trestního oznámení pro šíření poplašné zprávy.</p>
<p>Trestní oznámení bylo sice odloženo, ale svůj účel splnilo: počet vesmírných spamů se rapidně snížil.</p>
</td> <td>[![](http://weblog.rider.cz/files/fotoblog_vesmirnilide_lq.jpg)](http://weblog.rider.cz/files/fotoblog_vesmirnilide.jpg)</td></tr> <tr valign="top"> <td> 
<p>Tento obrázek je z okružní cesty po Německu, kterou jsem podnikl s jedním svým zákazníkem.</p>
<p>&quot;Parkoviště pro psy&quot; se začínají objevovat i před obchody v Čechách. Tohle místo jsem našel u benzínky poblíž Paderbornu.</p>
<p>Nevím, zda je to obvyklá firemní politika či soukromá akce nájemce - milovníka zvířat, ale nabídnout psům na cestách misku s vodou a granulemi mi přijde jako velmi dobrý nápad, hodný následování.</p>
</td> <td>[![](http://weblog.rider.cz/files/fotoblog_benzinka_lq.jpg)](http://weblog.rider.cz/files/fotoblog_benzinka.jpg)</td></tr> <tr valign="top"> <td> 
<p>Noc jsme strávili v jednom z hotelů sítě <a href="http://www.etaphotel.com/">Etap Hotels</a>. Byla to... zajímavá zkušenost.</p>
<p>Ten hotel technicky vzato má vše, co má mít: pokoje (univerzální buňky postavené na sobě), v nich postel (zabudovanou do stěny), stůl a umyvadlo (napevno zabudované v rohu), věšák na šaty (jako součást konstrukce postele) atd.</p>
<p>Co mne ovšem totálně dostalo, bylo WC/sprchový kout v podobě totálně unifikovaného, jednolitého výlisku z plastu, to vše na ploše odhadem 1.2x1.2 metru.</p>
<p>Připadal jsem si jako postava z nějaké sci-fi, ve které lidé bydlí v univerzálních záměnných buňkách, pokrývajících životní potřeby - a nic víc.</p>
<p>Nestěžuji si, svému účelu hotel posloužil výtečně, netrvám na pětihvězdičkovém komfortu a na posteli se spalo dobře. Ale přece jenom...</p>
</td> <td>[![](http://weblog.rider.cz/files/fotoblog_wcbox_lq.jpg)](http://weblog.rider.cz/files/fotoblog_wcbox.jpg)</td></tr> <tr valign="top"> <td> 
<p>No a zde je jeden z výsledků našeho cestování. Již zmiňované <a href="http://weblog.rider.cz/ShowRecord.aspx?day=20031101">neprůstřelné servery Compaq Proliant 1600 R</a>, nyní pojmenované jako <strong>ALEF</strong> a <strong>BET</strong> (první dvě písmena hebrejské abecedy, další počítače se budou jmenovat <strong>GIMEL</strong> a <strong>DALET</strong>).</p>
<p>Standardní pecko na nich je nový záložní MX a DNS server <strong>REGISTANA</strong>, pojmenovaný po <a href="http://weblog.rider.cz/ShowRecord.aspx?day=20031013">vítězce letošní Velké pardubické</a>.</p>
</td> <td>[![](http://weblog.rider.cz/files/fotoblog_prolianti_lq.jpg)](http://weblog.rider.cz/files/fotoblog_prolianti.jpg)</td></tr></tbody></table>

      </section>
    </main>
    <footer>
      Footer
    </footer>
  </body>
</html>