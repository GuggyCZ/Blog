<!DOCTYPE html>
<html>
  <head>
    <meta charset="utf-8" />
    <title>Démon počítač | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Démon počítač</h1>
      <section class="article">
        <p>Obecně přijímaný názor &quot;Televize kazí mládež&quot; se nám úspěšně rozrůstá i do podoby &quot;Počítače kazí mládež&quot;. <a href="http://www.novinky.cz/01/86/74.html">Článek na Novinkách</a> úspěšně staví počítač do jedné roviny s televizí.</p>
<p>Démonizace počítačů podle mého názoru pomíjí jeden základní fakt: že počítač je jenom <em>nástroj</em>, prostředek. Doba, kdy lidé používali počítače kvůli jim samým je už dávno pryč. Nyní lidé používají počítač jako nástroj k různým jiným činnostem: poslouchání hudby, komunikace s jinými lidmi...</p>
<p>Navíc specificky rozdíl mezi počítačem (zejména připojeným k Internetu) a televizí spočívá v tom, že počítač je interaktivní. TV představuje kontinuální jednosměrný proud, který divák nemá možnost nijak zásadně řídit. Zatímco počítač je svému uživateli podřízen.</p>
<p>Sama skutečnost, že někdo sedí u počítače, nevypovídá o ničem. Prostřednictvím počítače může dělat <em>cokoliv</em> od hlubokých intelektuálních debat po střílečky.</p>
<p>Navíc mne rozesmál mezititulek zprávy: &quot;<strong>Dívky tráví na počítači méně času než chlapci</strong>&quot;. Za posledních zhruba osm let jsem u počítače strávil větší část doby, kdy jsem byl vzhůru. Nicméně chvil, kdy jsem byl <em>na</em> počítači, by se našlo opravdu jenom pár.</p>
<p>Mám nečistou mysl, pročež samozřejmě první co mne v kontextu činností páchatelných <em>na počítači</em> napadlo, bylo ohnout někoho přes počítač, položit ho <em>na</em> něj a podle sexuálních preferencí ho (a) ojet (b) seřezat (c) obojí. Abych řekl pravdu, počítač jako podklad pro sexuální hrátky jsem dosud nepoužil. Jsou moc tvrdé a moc citlivé.</p>
<p>I když, večer jsme přivezli dva rackové Compaq Prolianty, které jsou pancéřované, neprůstřelné a jeden každý letmým odhadem čřtyřicetikilové. Pokud je v tomto směru vyzkoušíme, podám zprávu :-)</p>

      </section>
    </main>
    <footer>
      Footer
    </footer>
  </body>
</html>