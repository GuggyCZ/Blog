<!DOCTYPE html>
<html>
  <head>
    <meta charset="utf-8" />
    <title>Matrix Reloaded: Mnoho efektů pro nic | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Matrix Reloaded: Mnoho efektů pro nic</h1>
      <section class="article">
        <p>Asi nikoho nepřekvapí, že film <strong>The Matrix</strong> patří k mým nejoblíbenějším. Včera jsem viděl i jeho pokračování, film <strong>Matrix Reloaded</strong>.</p>
<p>Říká se, že pokračování veleúspěšných filmů nebývá dobré, že &quot;první díly jsou nejlepší&quot;. V zásadě s tím souhlasím, v případě Matrixu jsem ale doufal v opak. Autoři od samého počátku hlásali, že se bude jednat o trilogii, a to ještě předtím, než měl Matrix velký komerční úspěch.</p>
<p>Bohužel, nezadařilo se.</p>
<p>Matrix stál na dobré myšlence, podpořené působivými efekty, které ovšem nebyly samoúčelné. Matrix Reloaded stojí na působivých efektech a myšlenky nevidět.</p>
<p>Najdete v něm spoustu soubojů, zastavování letících kulek a zpomalených záběrů. Často podle mého názoru zbytečně dlouhých a přecházejících až do komična.</p>
<p>Některé záběry jako by do filmu nepatřily. Například scéna se shromážděním v chrámu Zionu je neobyčejně působivá (včetně následné milostné scény Nea a Trinity). Ale patří do jiného filmu, ne do Matrixu.</p>
<p>Nejsilnější stránkou nového dílu je hudba, která se od minula - kdy byla stejně excelentní - snad ještě zlepšila.</p>
<p>Zbytek filmu si rozhodně nezaslouží zatracení, ale ani vynášení do nebes. A na třetí díl se těším daleko méně, než na druhý.</p>

      </section>
    </main>
    <footer>
      Footer
    </footer>
  </body>
</html>