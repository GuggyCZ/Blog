<!DOCTYPE html>
<html>
  <head>
    <meta charset="utf-8" />
    <title>Pět let za potrat? No výborně. | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css?sha=DDB0508C26A38F3AC90E35BBFD1F49B57ACB1CF0" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/">Michal Altair Valášek</a>
        </li>
        <li>
          <a href="/categories/lide-a-jina-zver">Lidé a jiná zvěř</a>
        </li>
        <li>
          <a href="/categories/vlci">Vlci</a>
        </li>
        <li>
          <a href="/categories/kone">Koně</a>
        </li>
        <li>
          <a href="/categories/programovani">Programování</a>
        </li>
        <li>
          <a href="/categories/bezpecnost">Bezpečnost</a>
        </li>
        <li>
          <a href="/categories/akce-a-udalosti">Akce a události</a>
        </li>
        <li>
          <a href="/categories/software">Software</a>
        </li>
      </ul>
    </nav>
    <main>
      <h1>Pět let za potrat? No výborně.</h1>
      <aside class="article-info">
        <time datetime="2003-05-05T19:07:03+02:00" title="Datum vydání">
          <i class="fal fa-calendar-alt"> </i>5. května 2003</time>
        <ul class="categories">
          <li>
            <a href="/categories/lide-a-jina-zver" title="Rubrika">
              <i class="fal fa-tag"> </i>Lidé a jiná zvěř</a>
          </li>
        </ul>
      </aside>
      <section class="article-text">
        <p>Slovy v titulku reagoval podle zprávy <a href="http://zpravy.idnes.cz/domaci.asp?r=domaci&amp;c=A030504_220935_domaci_pol&amp;t=A030504_220935_domaci_pol&amp;r2=domaci">iDnes</a> zřejmě šokovaný ředitel pražského Ústavu pro péči o matku a dítě, když se dozvěděl o poslaneckém návrhu zákona, který by měl postavit mimo zákon interrupce, a to pod trestem až pěti let vězení. Moje reakce obsahovala cosi o blahoslavených chudých duchem. Vzhledem k tomu, že hlavní předkladatelé zákona pocházejí z KDU-ČSL, mohl by jim tento biblický citát být povědomý.</p>
<p>On ten článek je vůbec plný fascinujících výroků. Například zdůvodnění jednoho z pachatelů předlohy: <em>Na adopce se čeká dlouho a na druhé straně zabíjíme spoustu dětí, které by mohly žít.</em> Pan poslanec si zřejmě neuvědomuje, že problémy s adopcemi nejsou způsobeny ani tak nedostatkem dětí, jako překomplikovanými úředními postupy, za které je on jako zákonodárce minimálně spoluzodpovědný.</p>
<p>Ze stejných úst pochází i následující moudrost: <em>Autoři navrhovaného zákona si však nemyslí, že ženy budou riskovat a pokoušet se o potrat samy. &quot;Myslím, že ženy jsou u nás opatrné na své zdraví. Nanejvýš to povede k potratové turistice. Ale myslím, že kdyby se žena měla rozhodovat mezi takovou turistikou a svěřením nechtěného dítěte k adopci, bude více zvažovat adopci,&quot; míní Pleva.</em></p>
<p>V tomto případě se dá odpovědět snad jenom tím, že přání je otcem myšlenky - celosvětové zkušenosti ukazují pravý opak.</p>
<p>Naštěstí není nutno tomuto kroku přikládat velkou váhu - poslanecký návrh může být v zásadě cokoliv a sami jeho pachatelé jsou si vědomi, že nemá šanci na úspěch.</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          <a href="/feed.rss">
            RSS feed <i class="fal fa-rss-square"> </i></a>
        </li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          Copyright © <a href="https://www.rider.cz/">Michal Altair Valášek</a>, 2003-2018</li>
      </ul>
    </footer>
  </body>
</html>