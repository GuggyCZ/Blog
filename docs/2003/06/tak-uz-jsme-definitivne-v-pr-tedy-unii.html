<!DOCTYPE html>
<html>
  <head>
    <meta charset="utf-8" />
    <title>Tak už jsme definitivně v pr... tedy Unii | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Tak už jsme definitivně v pr... tedy Unii</h1>
      <section class="article">
        <p>Mohl bych být velmi snadno usvědčen ze lži, kdybych se vám snažil namluvit, že mne <a href="http://www.volby.cz/pls/ref2003/re13?xjazyk=CZ">výsledek referenda</a> překvapil. Masivní přesvědčovací kampaň prostě zabrala. A teď nemám na mysli onu trapnou záležitost za 200 miliónů. Mám na mysli mnoho let trvající manipulaci, v rámci které je nám EU prezentována jako jediná cesta ke spáse a jakýkoliv jiný názor je div ne vlastizrada a s euroskeptiky je zacházeno v nejlepším duchu tradic <em>zachvátí-li tě, zahyneš</em>.</p>
<p>Po takové masáži, které se účastnily všechny parlamentní politické strany bez rozdílu, je nějaké referendum směšná fraška.</p>
<p>Předpokládám, že touto dobou již <a href="http://weblog.porta-bohemica.info/">Felix</a> usilovně komponuje podání <a href="http://www.concourt.cz">Ústavnímu soudu</a> proti platnosti výsledků referenda (proč, to si přečtěte na jeho <a href="http://weblog.porta-bohemica.info/">blogu</a>). Nicméně asi ani on sám nevěří, že by se mohl dočkat nějakého zásadního úspěchu ve státě, kde vláda již s několikaměsíčním předstihem <a href="http://zpravy.idnes.cz/eunie.asp?r=eunie&amp;c=A030613_151614_eunie_kot">zakoupila reklamní plochy, aby mohla občanům poděkovat za poslušnost</a>.</p>
<p>Naše pohlcení byrokratickým molochem teď může zvrátit jenom zázrak. Jsou-li vztahy <a href="http://www.ceskenoviny.cz/view-id.php4?id=20030612F02029&amp;tbl=zpravy">pražského arcibiskupa</a> a Boha tak těsné, jak se obecně předpokládá, pomoc nemůžeme čekat ani z této strany.</p>

      </section>
    </main>
    <footer>
      Footer
    </footer>
  </body>
</html>