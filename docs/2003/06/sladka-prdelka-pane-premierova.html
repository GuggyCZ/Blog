<!DOCTYPE html>
<html>
  <head>
    <meta charset="utf-8" />
    <title>Sladká prdelka páně premiérova | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Sladká prdelka páně premiérova</h1>
      <section class="article">
        <p>Tak nějak si říkám, zda nežiji v nějakém divném státě. Z <a href="http://zpravy.idnes.cz/eunie.asp?r=eunie&amp;c=A030611_103507_eunie_mhk&amp;l=1">článku na iDnes</a>, dotazů a odpovědí <strong>Vladimíra Špidly</strong>:</p>
<blockquote>
<p>&quot;Máte prý na pravé hýždi malé tetování ve tvaru pětilisté růže. Můžete nám k tomu říct víc?&quot; ptala se jedna ze čtenářek.</p>
<p>Špidla s odpovědí neváhal: &quot;Chodil jsem do školy s mnoha dámami, jenom málo z nich ví, jaké mám hýždě. Možná, že bych mohl upřesnit, jedná se o zlatou pětilistou růži na modrém poli.&quot;</p>
</blockquote>
<p>Roztomilé. Bonmot o podobenství s místy, kam hlasy <a href="http://www.ceskenoviny.cz/view-id.php4?vid=126156">zatím 84% voličů</a> směřujeme, se nabízí až příliš.</p>
<p>Skoro stejně roztomilý, jako Špidlova potetovaná prdelka, je předseda PSP Lubomír Zaorálek: <em>Po mnoha letech je to zase jednou, kdy se můžeme sami a dobrovolně rozhodnout, kam chceme v Evropě patřit.</em> Že vzhledem k rozložení sil v budoucích Evropských strukturách také naposledy, to mu zabránila dodat zřejmě vrozená skromnost a plachost.</p>
<p>Zato chování <a href="http://www.cn.cz/view-id.php4?id=20030613F01392">Václava Klause</a>, který se ohledně vstupu do EU chová přesně podle hesla &quot;<em>neříkám tak ani tak, ale na má slova dojde</em>&quot;, roztomilost postrádá zcela. Jeden z důvodů, proč jsem ho pokládal za příhodného kandidáta (viz <a href="http://weblog.rider.cz/ShowRecord.aspx?day=20030130">Země bez prezidenta</a> a <a href="http://weblog.rider.cz/ShowRecord.aspx?day=20030307#035214">Není kam postoupit</a>), jsou jeho obvykle jasné postoje a názory, se kterými lze sice nesouhlasit, ale alespoň je lze pochopit. Velebný majestát sídla českých králů asi působí i v jedenadacátém století.</p>

      </section>
    </main>
    <footer>
      Footer
    </footer>
  </body>
</html>