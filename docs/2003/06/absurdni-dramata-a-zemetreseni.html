<!DOCTYPE html>
<html>
  <head>
    <meta charset="utf-8" />
    <title>Absurdní dramata a zemětřesení | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css?sha=DDB0508C26A38F3AC90E35BBFD1F49B57ACB1CF0" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/">Michal Altair Valášek</a>
        </li>
        <li>
          <a href="/categories/lide-a-jina-zver">Lidé a jiná zvěř</a>
        </li>
        <li>
          <a href="/categories/vlci">Vlci</a>
        </li>
        <li>
          <a href="/categories/kone">Koně</a>
        </li>
        <li>
          <a href="/categories/programovani">Programování</a>
        </li>
        <li>
          <a href="/categories/bezpecnost">Bezpečnost</a>
        </li>
        <li>
          <a href="/categories/akce-a-udalosti">Akce a události</a>
        </li>
        <li>
          <a href="/categories/software">Software</a>
        </li>
      </ul>
    </nav>
    <main>
      <h1>Absurdní dramata a zemětřesení</h1>
      <aside class="article-info">
        <time datetime="2003-06-09T04:15:31+02:00" title="Datum vydání">
          <i class="fal fa-calendar-alt"> </i>9. června 2003</time>
        <ul class="categories">
          <li>
            <a href="/categories/lide-a-jina-zver" title="Rubrika">
              <i class="fal fa-tag"> </i>Lidé a jiná zvěř</a>
          </li>
        </ul>
      </aside>
      <section class="article-text">
        <p>Přestože absurdního dramatika na prezidentském postu jsme se už chválabohu konečně zbavili, česká politika absurdní drama připomíná i nadále. Další dějiství má na svědomí dnes již bývalý ministr obrany <strong>Jaroslav Tvrdík</strong>. Demise podaná, odvolaná, pak znovu podaná... Jak &quot;u blbejch na dvorečku&quot;.</p>
<p>Naštěstí, bojeschopnost naší armády nemůže být ohrožena ani takovým ministrem. Zlé jazyky říkají, že česká armáda bojovala naposledy L. P. 1620 na Bílé hoře a všichni víme, jak to tam dopadlo. Mne to naštěstí příliš zajímat nemusí, neb jako osoba napůl slepá jsem nevoják. Ještě horší jazyky říkají, že je to dobře, protože v případě válečného konfliktu bych své vlasti nejvíce pomohl, kdybych se přidal k nepříteli, ale to nehodlám komentovat.</p>
<hr />
<p>Seismografy v celé středí Evropě včera večer oznámily již druhou sérii menších zemětřesení. To polské politické reprezentaci padaly kameny ze srdce, když se k volebním urnám referenda o vstupu do EU uráčila dostavit <a href="http://www.ceskenoviny.cz/view-id.php4?vid=125485">nadpoloviční většina oprávněných voličů</a>.</p>
<p>Ta referenda jsou vůbec strašně zajímavá věc. Zatímco vlády a politické špičky se mohou upochlebovat, aby svou zemičku vnutily velké a mocné Unii, lidem nestojí pořádně ani za to, aby přišli do volebních místností. Ne že by byli pro, nebo nedejbože proti. Jim je to prostě ganz egál úplně ukradené.</p>
<p>Nedivím se. Velkohubých slov jsme, alespoň v ČR, slyšeli už tolik... Při vstupu do NATO, při konání summitu MMF/SB, při konání summitu NATO, pokaždé jsme slyšeli plamenná slova o tom, jak je to pro naši zemi důležitá, ba přelomová věc. Ovšem pro běžné obyvatele, nula od nuly pošla. Pár hodin či dní zmatků, a pak se vše vrátí do normálu. Chleba levnější nebude.</p>
<p>Naprosto stejnou rétoriku používají naši vůdci i u vstupu do EU: stále ta samá ohraná písnička. A opakovaný vtip není vtipem.</p>
<p>Naučili jsme se brát ty, kteří nám vládnou, jako nutné zlo, sice drahé a mírně obtěžující, ale v konečném důsledku bezvýznamné. Hrající si své mocenské hry, nemající žádný vztah k realitě.</p>
<p>Poučeni dlouhodobou &quot;úspěšností&quot; voleb do Senátu, naši moudří vládci pro platnost referenda žádnou minimální účast voličstva nestanovili. Takže jim ani nemusí vadit, že v prováděcích zákonech referenda udělali logickou botu, která řadě občanů znemožní v něm hlasovat.</p>
<p>Jedním z postižených je i můj kamarád <strong>Petr Felix Chudoba</strong>. Vítám ho mezi uživateli blogovacího systému Cheetah, protože se svůj boj s úředním šimlem rozhodl postupně dokumentovat na nově vzniklém <a href="http://weblog.porta-bohemica.info/">weblogu</a>.</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          <a href="/feed.rss">
            RSS feed <i class="fal fa-rss-square"> </i></a>
        </li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          Copyright © <a href="https://www.rider.cz/">Michal Altair Valášek</a>, 2003-2018
        </li>
      </ul>
    </footer>
  </body>
</html>