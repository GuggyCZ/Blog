<!DOCTYPE html>
<html>
  <head>
    <meta charset="utf-8" />
    <title>Jako obvykle: Microsoft může i za skvrny na slunci | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Jako obvykle: Microsoft může i za skvrny na slunci</h1>
      <section class="article">
        <p>Do Microsoftu si taky kopne každý. Nejnověji <a href="http://www.nytimes.com/2003/12/14/magazine/14POWER.html?ex=1071982800&amp;en=799ad449b398c2d7&amp;ei=5062&amp;partner=DIGIWEB.CZ">New York Times</a>, citující zprávu NASA o havárii Columbie. Jedním z viníků havárie je prý i Microsoft PowerPoint. Prý nutí lidi prezentovat data příliš zjednodušující formou atd.</p>
<p>Se závěry článku v zásadě souhlasím. Nicméně popsané není problém PowerPointu. Je to problém prezentací obecně. PowerPoint, ačkoliv je nejrozšířenější, není jediný nástroj na dělání &quot;<em>slajdů</em>&quot;. Problém je v obecné snaze na všechno udělat &quot;prezentaci&quot;.</p>
<p>Když jsem se u Aliatelu snažil objednat pevnou linku, tak mi to jakási obchodnice chtěla &quot;odprezentovat&quot;, ačkoliv nevěděla co je reverzní DNS záznam a nedokázala mi ani <em>zjistit</em>, jestli jsou nám schopni ho nastavit dle přání.</p>
<p>Nepochybně existují témata, která se dají snadno a dobře sdělit formou přednášky doprovázené slide show. Nicméně není jich mnoho a hlavně se touto formou nedají sdělit informace do hloubky. Zejména, pokud přednášející nepoužívá plátno za sebou pouze jako zpříjemňující pomůcku, ale jako hlavní zdroj informací.</p>
<p>Osobně Powerpoint používám párkrát za rok, většinou na nějaké <a href="http://www.rider.cz/cs/lectures/default.xtml">Microsoftí akci</a>, kde se s prostým lidem dělím o moudrosti týkající se programování.</p>
<p>Jsem přesvědčen, že móda &quot;prezentací&quot; je zhoubná. Nicméně není to tupý nástroj, PowerPoint, který za to může. Je to jako dávat Wordu vinu za to, že většina lidí v Čechách není schopna napsat srozumitelný a stylisticky použitelný text o rozsahu více než dvou odstavců.</p>

      </section>
    </main>
    <footer>
      Footer
    </footer>
  </body>
</html>