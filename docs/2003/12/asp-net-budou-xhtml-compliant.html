<!DOCTYPE html>
<html>
  <head>
    <meta charset="utf-8" />
    <title>ASP.NET budou XHTML Compliant! | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>ASP.NET budou XHTML Compliant!</h1>
      <section class="article">
        <p>Před nějakou dobou jsem objevil, že psát stránky jako valid HTML se vyplatí - člověk pak zhusta nemusí řešit problémy s kompatibilitou v různých prohlížečích, pomineme-li prohlížeče z doby kamenné, jako např. Netscape 4.x.</p>
<p>Poté, co jsem většinu svých webů přepsal a vybavil ikonkou &quot;Valid HTML 4.01&quot;, přišly ASP.NET. A ty se vydaly jinou cestou: místo generování validního HTML kódu a spoléhání na to, že si to klient nějak přebere, si zjistí typ prohlížeče a vygenerují nějaké svinstvo, které sice nemá se standardem nic společného, ale onen konkrétní browser ho zobrazí.</p>
<p>U nových projektů, založených na ASP.NET jsem tedy s těžkým srdcem myšlenku validního HTML opustil, protože výhody vývoje ASP.NET převážily.</p>
<p>Nyní se na <a href="http://weblogs.asp.net/scottgu/posts/39620.aspx">weblogu ScottGu</a> dozvídám, že Whidbey (nová verze) bude umět generovat výstup kompatibilní s HTML 1.1 a dokonce i s <a href="http://www.w3.org/TR/WCAG/">WCAG</a>. Tyto vlastnosti budou zapnuté by default, z čehož vyplývá, že pravděpodobně přibude mnoho lépe napsaných webů.</p>
<p>Jsem jenom zvědav na reakci jistého typu zavile antimicrosoftích linuxáků, resp. na způsob, jakým i tuto flagrantní podporu otevřených standardů překroutí a prohlásí za další důkaz všeobecné zkaženosti a zlovolnosti M$ a útok na hodnoty které my, slušní lidé, vyznáváme.</p>

      </section>
    </main>
    <footer>
      Footer
    </footer>
  </body>
</html>