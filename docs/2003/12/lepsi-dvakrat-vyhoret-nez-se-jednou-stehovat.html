<!DOCTYPE html>
<html>
  <head>
    <meta charset="utf-8" />
    <title>Lepší dvakrát vyhořet, než se jednou stěhovat? | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Lepší dvakrát vyhořet, než se jednou stěhovat?</h1>
      <section class="article">
        <p>Za necelých pětadvacet let svého života jsem se stěhoval devětkrát. Jednou, pravda, co batole, ale zbylých osm případů jsem se aktivně a ve vlastním zájmu účastnil, neb jsem stěhoval vlastní domácnost.</p>
<p>&quot;Vlastní domácnost&quot; je ovšem pojem dosti relativní, neb se v průběhu věků jeho obsah změnil z &quot;jeden počítač, taška oblečení a krabice knížek&quot; na &quot;sedm <em>velkých</em> krabic s knihami, sedm počítačů, několik metrů krychlových další elektroniky, větší množství stolů, regálů, taška oblečení a tři postele&quot;. To nepočítám <a href="http://www.bestijka.cz/">Myshí</a> oblečení, kuchyňské náčiní a další podivné předměty, které sbalila ona.</p>
<p>Těch <a href="http://weblog.rider.cz/ShowRecord.aspx?day=20030603">několik kilometrů kabelů</a> je třeba sbalit, i když síťovou infrastrukturu sahající i na WC zde nechám pro další nájemníky, může se jim hodit ;-)</p>
<p>Den D nastane až zítra, ale protože v nelidskou hodinu (0900, a to po dlouhém přemlouvání), musím své výpočetní středisko křížené s pracovištěm pro odbavení TV přenosu rozebrat už dnes. Z tohoto důvodu vypnu také webcam, takže jestliže jste mohli vidět <a href="http://weblog.rider.cz/ShowRecord.aspx?day=20030915">online reportáž z nahazování </a>malty, online reportáž ze stěhování nebude :-)</p>
<p>Ale jinak mám stěhování vcelku rád. Jednak mi dává možnost <a href="https://www.cdn.altairis.cz/Blog/plan_novy.png">hrát si ve Visiu</a> a druhak je to jediná příležitost, kdy se zde pořádně uklidí!</p>

      </section>
    </main>
    <footer>
      Footer
    </footer>
  </body>
</html>