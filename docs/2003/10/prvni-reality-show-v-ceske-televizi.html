<!DOCTYPE html>
<html>
  <head>
    <meta charset="utf-8" />
    <title>První reality show v České televizi | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/">Michal Altair Valášek</a>
        </li>
        <li>
          <a href="/categories/lide-a-jina-zver">Lidé a jiná zvěř</a>
        </li>
        <li>
          <a href="/categories/vlci">Vlci</a>
        </li>
        <li>
          <a href="/categories/kone">Koně</a>
        </li>
        <li>
          <a href="/categories/programovani">Programování</a>
        </li>
        <li>
          <a href="/categories/bezpecnost">Bezpečnost</a>
        </li>
        <li>
          <a href="/categories/akce-a-udalosti">Akce a události</a>
        </li>
        <li>
          <a href="/categories/software">Software</a>
        </li>
      </ul>
    </nav>
    <main>
      <h1>První reality show v České televizi</h1>
      <aside class="article-info">
        <time datetime="2003-10-26T15:14:20+01:00" title="Datum vydání">
          <i class="fal fa-calendar-alt"> </i>26. října 2003</time>
        <ul class="categories">
          <li>
            <a href="/categories/lide-a-jina-zver" title="Rubrika">
              <i class="fal fa-tag"> </i>Lidé a jiná zvěř</a>
          </li>
        </ul>
      </aside>
      <section class="article-text">
        <p>Jest třeba zapsat do analů, že kam až má paměť sahá - což na druhou stranu nic moc neznamená - historicky poprvé souhlasím s Vladimírem Špidlou, který podle iDnes <a href="http://zpravy.idnes.cz/domaci.asp?r=domaci&amp;c=A031024_155810_domaci_has&amp;l=1">označil připravovaný přímý přenos přelíčení s Karlem Srbou</a> za reality show.</p>
<p>Už se ovšem neztotožňuji s jeho kategorickým odsudkem. Na vysílání přímého přenosu ze soudní síně nevidím sice nic extra užitečného, ale ani neetického.</p>
<p>Podle §2 odst 10 Trestního řádu jsou soudní jednání v trestních věcech veřejná a kdokoliv se jich tedy může jako divák zúčastnit. Navíc shora uvedený zákon účast veřejnosti na líčení přímo podporuje, jeho §199 praví:</p>
<blockquote>
<p>(1) Hlavní líčení koná soud zásadně veřejně.</p>
<p>(2) Má přitom na zřeteli, aby občanům byla poskytnuta v nejširší míře příležitost sledovat projednávání věci soudem a aby se co nejúčinněji projevilo výchovné působení trestního řízení na širokou veřejnost ve smyslu jejího aktivního zapojení do úsilí trestnou činnost zamezovat a jí předcházet. Ve vhodných případech provádí proto hlavní líčení přímo v místě, kde byl trestný čin spáchán, anebo na pracovišti, popřípadě v bydlišti obžalovaného. V tom případě o konání hlavního líčení vyrozumí zájmové sdružení, občanů jež může účast občanů zajistit a účinně přispět ke splnění účelu sledovaného veřejným konáním hlavního líčení.</p>
</blockquote>
<p>Veřejnost lze přitom z jednání vyloučit pouze ve velmi specifických případech (např. při projednávání utajovaných skutečností).</p>
<p>Zvukové a obrazové záznamy lze v soudní síni pořizovat toliko se souhlasem soudu. Podle citované zprávy soudce proti přenosu nic nenamítá (narozdíl od jisté soudkyně, která se mi onehdá snažila zakázat používání byť jenom kapesního počítače :-)</p>
<p>Můžeme diskutovat o tom, zda prostředky veřejnoprávní televize byly na přímý přenos vynaloženy účelně či nikoliv. Vzhledem k tomu, že se jedná o činy spojené s vysokou politikou, kloním se spíše k názoru, že se o veřejný zájem jedná. A současně právě zde vidím přičiny neobvyklé shody politiků v náhlé obavě o regulérnost jednání soudu v takových podmínkách.</p>
<p>V každém případě, nevidím žádný zásadní rozdíl mezi konáním přelíčení na pracovišti obviněného (i když na zamini by se možná nějaká připomínka práva hodila) nebo jeho přenosem v televizi.</p>
<p>Jenom si nejsem jist, zda při proslulé kvalitě soudů v českých zemích bude to výchovné působení fungovat.</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          <a href="/feed.rss">
            RSS feed <i class="fal fa-rss-square"> </i></a>
        </li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          Copyright © <a href="https://www.rider.cz/">Michal Altair Valášek</a>, 2003-2018
        </li>
      </ul>
    </footer>
  </body>
</html>