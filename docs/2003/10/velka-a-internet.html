<!DOCTYPE html>
<html>
  <head>
    <meta charset="utf-8" />
    <title>Velká a Internet | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Velká a Internet</h1>
      <section class="article">
        <p><a href="http://weblog.rider.cz/files/registana_1_hq.jpg"><img src="http://weblog.rider.cz/files/registana_1_lq.jpg" alt="Registana před dostihem" /></a>Najít na Internetu výsledky včera proběhnuvší <strong>Velké pardubické</strong> není tak triviální úkol, jak by se mohlo zdát.</p>
<p><a href="http://www.vpcp.cz/">Oficiální stránky</a> zatím nikdo neaktualizoval.</p>
<p>V našich zeměpisných šířkách není dostihový sport příliš populární, takže nepřekvapí, že se nedostala na titulní stránku <a href="http://www.ceskenoviny.cz/">Českých novin</a> ani <a href="http://www.idnes.cz/">iDnes</a>. Reputaci zachraňují <a href="http://www.novinky.cz/">Novinky</a>.</p>
<p>Cenné body u mne ztratily moje oblíbené České noviny, protože jako jediné nemají informaci o výsledku dostihu ani na titulní stránce sportovní sekce. Nicméně, kdo hledá, najde:</p>
<ul>
<li><a href="http://www.sportovninoviny.cz/archiv/index_view.php?id=29233">České noviny</a></li>
<li><a href="http://sport.idnes.cz/sporty.asp?r=sporty&amp;c=A031012_162556_sporty_rou">iDnes</a></li>
<li><a href="http://www.sport.cz/01/72/22.html">Novinky</a></li>
</ul>
<p><a href="http://weblog.rider.cz/files/registana_2_hq.jpg"><img src="http://weblog.rider.cz/files/registana_2_lq.jpg" alt="Registana v cílové rovince" /></a>On se obecně asi dostihový sport s Internetem nesnáší. Když jsem v tiskovém středisku pardubického závodiště sledoval kolegy, zápolící s nefunkčním dial-upovým připojením, poskytnutým tiskovou službou, usmíval jsem se. Mám přece svoji oblíbenou <a href="http://weblog.rider.cz/ShowRecord.aspx?day=20030810#021619">Nokii D211</a> a GPRS od Eurotelu.</p>
<p>Smích mi ztuhl na rtech v okamžiku, kdy jsem zjistil, že mám na &quot;skutečném&quot; mobilu jednu čárku a integrovaná anténka v Nokii se nechytla vůbec. C'est la vie...</p>
<p>Na velkou fotogalerii se můžete těšit zítra, zatím vám jako malou ochutnávku předkládám dvě fotografie vítězky 113. Velké pardubické České pojišťovny, kterou se stala sedmiletá plnokrevá hnědka Registana, vedená žokejem Peterem Gehmem.</p>

      </section>
    </main>
    <footer>
      Footer
    </footer>
  </body>
</html>