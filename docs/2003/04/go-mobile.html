<!DOCTYPE html>
<html>
  <head>
    <meta charset="utf-8" />
    <title>Go mobile! | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Go mobile!</h1>
      <section class="article">
        <p><img src="http://weblog.rider.cz/files/weblog_na_p800.jpg" alt="Weblog na smartphone Sony Ericsson P800" />Můj weblog si nyní můžete číst nejenom prostřednictím standardního webového prohlížeče, ale též prostřednictvím kapesního počítače nebo mobilního telefonu.</p>
<p>Na adrese <a href="http://weblog.rider.cz/mobile/"><strong>http://weblog.rider.cz/mobile/</strong></a> byla spuštěna testovací verze speciální aplikace, která zpřístupňuje záznamy z logu i mobilním zařízením. Využívá technologie <a href="http://www.asp.net/mobile/intro.aspx?tabindex=6">Microsoft Mobile Internet Toolkit</a>, která podle typu zařízení, které k aplikaci přistupuje, patřičným způsobem formátuje výstup v HTML, XHTML nebo WML. Zároveň bere ohled na schopnosti toho kterého zařízení, rozměry obrazovky atd.</p>
<p>Zatím jsem měl možnost vyzkoušet funčnost na iPaqu (Pocket PC), smartphone Sony Ericsson P800 (Symbian OS) a na běžném WAPovém mobilním telefonu Siemens ME 45. Všude aplikace fungovala, včetně správného zobrazování diakritiky.</p>
<p>Byl bych velmi rád, kdybyste mohli vyzkoušet funkčnost aplikace i na jiných zařízeních, zejména pak na Palmech a Psionech. Ještě raději budu, pokud mi pak pošlete fotografii nebo screenshot obrazovky. Zajímalo by mne, jak stránky vypadají na různých zařízeních.</p>
<p>Zatím je přes PDA/WAP dostupná jenom základní funkčnost (prohlížení záznamů), v brzké době přibude i práce s komentáři a pro mne administrace, umožňující přidávání zpráv z mobilních zařízení.</p>

      </section>
    </main>
    <footer>
      Footer
    </footer>
  </body>
</html>