<!DOCTYPE html>
<html>
  <head>
    <meta charset="utf-8" />
    <title>Let us die young or let us live forever | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css?sha=DDB0508C26A38F3AC90E35BBFD1F49B57ACB1CF0" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/">Michal Altair Valášek</a>
        </li>
        <li>
          <a href="/categories/lide-a-jina-zver">Lidé a jiná zvěř</a>
        </li>
        <li>
          <a href="/categories/vlci">Vlci</a>
        </li>
        <li>
          <a href="/categories/kone">Koně</a>
        </li>
        <li>
          <a href="/categories/programovani">Programování</a>
        </li>
        <li>
          <a href="/categories/bezpecnost">Bezpečnost</a>
        </li>
        <li>
          <a href="/categories/akce-a-udalosti">Akce a události</a>
        </li>
        <li>
          <a href="/categories/software">Software</a>
        </li>
      </ul>
    </nav>
    <main>
      <h1>Let us die young or let us live forever</h1>
      <aside class="article-info">
        <time datetime="2003-07-10T01:51:58+02:00" title="Datum vydání">
          <i class="fal fa-calendar-alt"> </i>10. července 2003</time>
        <ul class="categories">
          <li>
            <a href="/categories/lide-a-jina-zver" title="Rubrika">
              <i class="fal fa-tag"> </i>Lidé a jiná zvěř</a>
          </li>
        </ul>
      </aside>
      <section class="article-text">
        <p>Jsem slaměný vdovec, anžto Mysh se odjela utopit na Berounku. Každý vybíjíme svůj masochismus jinak: někdo si nechá seřezat zadek, někdo jde spát do stanu na břehu řeky, ve vlhku a interesantní společnosti roztodivných hmyzáků a hnusíků.</p>
<p><em>Some are like water <br>Some are like the heat <br>Some are a melody and some are the beat <br>Sooner or later, they all will be gone </em></p>
<p>Páchám literaturu a poslouchám muziku. A jak se tak prohrabávám do hlubi svého hudebního archivu, jsem čím dál tím melancholičtější.</p>
<p><em>Let us die young or let us live forever </em></p>
<p>Když v roce 1984 <a href="http://www.alphaville.de">Alphaville</a> nahrávali písničku "Forever young", pravděpodobně netušili, že bude jejich nejslavnější. Teď si ji pouštím ve smyčce kolem dokola. Když jsem to dělal naposledy, seděl jsem na pokoji číslo 812 na koleji Družba brněnské Masarykovy univerzity a bylo mi asi tak o pět let míň.</p>
<p><em>It's so hard to get old without a cause <br>I don't want to perish like a fading horse </em></p>
<p>Zítra budu mít čtyřiadvacáté narozeniny, což znamená, že v duchu svého předsevzetí umřít v pětadvaceti na infarkt, vstoupím do posledního roku svého života.</p>
<p>Vzhledem k tomu, že jsem kdysi nerozvážně napsal datum svého narození do databáze ICQ, ozvali se mi včera rozliční lidé, o kterých jsem rok neslyšel (a pravděpodobně zase rok neuslyším), protože ICQ má standardně nastavený reminder na dva dvy předem. Zvláštní.</p>
<p><em>So many adventures couldn't happen today <br>So many songs we forgot to play <br>So many dreams swinging out of the blue <br>We'll let them come true </em></p>
<p>Když se nad tím zamyslím, tak bych asi měl být spokojený: dělám co mne baví, mám skvělou přítelkyni, materiálně taky nestrádám, daně za minulý rok jsem už zaplatil a ostatní dluhy jsou stále vyjádřitelné částkou pro astronomy nezajímavou. Tak proč sakra vzdychám?</p>
<p><em>Hoping for the best <br>But expecting the worst </em></p>
<p>Možná bych si měl pustit nějakou optimističtější písničku. A v duchu prvého řádku posledně citovaného úryvku z textu budu doufat, že se <a href="http://www.alraune.cz">Alraune</a> nechá obměkčit logickými důvody (jako například absencí necitlivé rohoviny) a k narozeninám slíbenou podkovu mi nepřitluče na nohu. V duchu věty následující ale radši začnu shánět dřeváky ;-)</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          <a href="/feed.rss">
            RSS feed <i class="fal fa-rss-square"> </i></a>
        </li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          Copyright © <a href="https://www.rider.cz/">Michal Altair Valášek</a>, 2003-2018</li>
      </ul>
    </footer>
  </body>
</html>