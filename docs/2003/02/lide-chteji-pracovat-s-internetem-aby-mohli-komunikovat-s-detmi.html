<!DOCTYPE html>
<html>
  <head>
    <meta charset="utf-8" />
    <title>Lidé chtějí pracovat s Internetem, aby mohli komunikovat s dětmi | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Lidé chtějí pracovat s Internetem, aby mohli komunikovat s dětmi</h1>
      <section class="article">
        <p>Dnes mne zaujala <a href="http://www.ceskenoviny.cz/view-id.php4?id=20030212E03486">tato</a> zpráva ČTK: <em>Naučit se práci s počítačem, aby mohli komunikovat se svými dětmi, které odmítají zasílat jiné než emailové dopisy, je častá motivace lidí, kteří se v prvním týdnu od vyhlášení přihlásili do kurzů národního programu počítačové gramotnosti.</em></p>
<p>Minimálně mne těší, že nejsem sám, kdo odmítá s rodinou komunikovat jinak, než elektronickou cestou. Ostatně, odmítám tak komunikovat s <em>kýmkoliv</em>, nevidím důvod, proč by zrovna rodina měla být výjimkou. Ostatně, proto jsem svým rodičům věnoval již dva počítače :-)</p>
<p>V listinné podobě posílám posledních pár let jenom faktury a trestní oznámení -- což jak jistě uznáte není to, čím člověk zpravidla obdařuje rodinné příslušníky.</p>
<p>V této souvislosti si vždycky vzpomínám na výrok své babičky, která mi už asi v sedmi letech - kdy jsem uměl rychleji psát na psacím stroji než rukou - prorokovala, že jednou budu své holce psát milostné dopisy na stroji. Vzhledem k jejímu věku je omluvitelné, že se dopustila drobné chybičky - všechny které jsem napsal, jsem posílal e-mailem.</p>

      </section>
    </main>
    <footer>
      Footer
    </footer>
  </body>
</html>