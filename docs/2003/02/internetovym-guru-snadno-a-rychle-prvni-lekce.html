<!DOCTYPE html>
<html>
  <head>
    <meta charset="utf-8" />
    <title>Internetovým guru snadno a rychle - první lekce | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Internetovým guru snadno a rychle - první lekce</h1>
      <section class="article">
        <p>Přes své nesporné mládí jsem si stihl vybudovat poměrně slušnou pověst odborníka na microsoftí webové technologie. Neustále si pohrávám s myšlenkou, že začnu fakturovat Microsoftu provoz hotline ;-)</p>
<p>Dnes v 04:45:27 jsem přes ICQ obdržel od naprosto neznámého člověka tento dotaz: <em>Lze prostrednictvim ASP.NET skriptu vytvorit MDB databazi?</em></p>
<p>Chvíli jsem přemýšlel, zda mám onomu člověku v duchu nejlepších zásad formální logiky odpovědět &quot;ano&quot;, ale pak jsem se rozhodl, že takhle nad ránem nebudu na lidi tako ošklivý, takže jsem o 61 sekud později kontroval o něco méně stručnou odpovědí: <em><a href="http://www.visual-basic-data-mining.net/Forum/ShowPost.aspx?PostID=34">http://www.visual-basic-data-mining.net/Forum/ShowPost.aspx?PostID=34</a></em></p>
<p>Výjimečně to sem nepíšu proto, abych se pochlubil vlastní genialitou. Není čím. Dotyčná stránka je jeden z prvních odkazů, které vyplivne <a href="http://www.google.com">Google</a> na dotaz <a href="http://www.google.com/search?hl=en&amp;ie=UTF-8&amp;oe=UTF-8&amp;q=create+mdb+vb.net"><em>create mdb vb.net</em></a>.</p>
<p>V dobách, kdy počítače byly dřevěné a šlapací a Internet byl ještě mladý, byl prý uskutečněn zajímavý experiment. Prokázal, že <a href="http://www.pooh.cz">Daniel Dočekal</a> je schopen odpovídat na odborné otázky rychleji, než je mu je schopno pět koordinovaných tazatelů pokládat. Nevím zda je to jenom legenda, ale pokud nikoliv, začínám chápat, jak to dokázal :-)</p>
<p>Staré, tuším že anglické, úsloví praví, že <em>můžeš přivést koně k vodě, ale nemůžeš ho donutit aby pil</em>. Internet je největší studnice vědění, jakou kdy lidská civilizace vytvořila. Přijít k ní je snadné.</p>

      </section>
    </main>
    <footer>
      Footer
    </footer>
  </body>
</html>