<!DOCTYPE html>
<html>
  <head>
    <meta charset="utf-8" />
    <title>O mobilních komunikacích, filmu a mrazu | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <link rel="stylesheet" type="text/css" href="/content/styles.min.css?sha=DDB0508C26A38F3AC90E35BBFD1F49B57ACB1CF0" />
    <link rel="stylesheet" type="text/css" href="/content/fa-5.1.0/css/all.css" />
    <link rel="alternate" type="application/rss+xml" href="/feed.rss" title="RSS Feed" />
  </head>
  <body>
    <header>
      <div>
        <a href="/">
          <img src="/content/images/logo_onblack.svg" alt="altair.blog" style="height:100px;" />
        </a>
      </div>
    </header>
    <nav>
      <ul>
        <li>
          <a href="https://www.rider.cz/">Michal Altair Valášek</a>
        </li>
        <li>
          <a href="/categories/lide-a-jina-zver">Lidé a jiná zvěř</a>
        </li>
        <li>
          <a href="/categories/vlci">Vlci</a>
        </li>
        <li>
          <a href="/categories/kone">Koně</a>
        </li>
        <li>
          <a href="/categories/programovani">Programování</a>
        </li>
        <li>
          <a href="/categories/bezpecnost">Bezpečnost</a>
        </li>
        <li>
          <a href="/categories/akce-a-udalosti">Akce a události</a>
        </li>
        <li>
          <a href="/categories/software">Software</a>
        </li>
      </ul>
    </nav>
    <main>
      <h1>O mobilních komunikacích, filmu a mrazu</h1>
      <aside class="article-info">
        <time datetime="2003-02-07T22:10:09+01:00" title="Datum vydání">
          <i class="fal fa-calendar-alt"> </i>7. února 2003</time>
        <ul class="categories">
          <li>
            <a href="/categories/lide-a-jina-zver" title="Rubrika">
              <i class="fal fa-tag"> </i>Lidé a jiná zvěř</a>
          </li>
        </ul>
      </aside>
      <section class="article-text">
        <p>Za tento zápis ve weblogu vděčíte dobrodiní mobilní komunikace, konkrétně technologii GPRS v síti Eurotel. Pracovní povinnosti mne zavály do míst, kam bych jinak zavítal jenom stěží. Abych řekl pravdu, nevím přesně kde jsem. Zatímco v Praze jsem schopen svou polohu vcelku přesně odhadnout, protože přes cell broadcast na displeji telefonu vidím lokace typu „Náměstí I. P. Pavlova“ nebo alespoň „Praha 4 – Háje“, tady je to nápis „České středohoří“. Tak dík.</p>
<p>Jeden <a href="http://pfchudoba.byte.cz">můj kamarád</a> se vyjádřil, že kdekoliv se posadím, začne kolem mne vznikat počítačová síť. Asi na tom něco bude. Sedím v odhadem dvě století staré chalupě, u zhruba stejně starého stolu. Mám na něm položený notebook s Bluetooth kartou a Ericsson T68i, ke kterému jsem bluetoothově připojen a přes GPRS lezu na Internet. Vot éto těchnika!</p>
<p>Pamětliv svých hořkých zkušeností jsem se na expedici do divočiny řádně vybavil. Jakožto člověk venkoncem městský si většinou neuvědomuji, že oblečení bohatě postačující pro cestu k nejbližší stanici metra nebude postačovat pro pobyt v otevřené krajině.</p>
<p>Na tomto místě bych rád poděkoval Xkoňovi za zapůjčení jeho svetru, protože bez něj bych cestu napříč Libercem prvního ledna o šesté ráno asi nepřežil.</p>
<p>Abych předešel opakování neradostných zkušeností tohoto typu, na své současné čtyřdenní působení na ledových pláních jsem se řádně připravil. Osazenstvo prodejny Warmpeace zjevně dospělo k závěru, že budeme filmovat na Aljašce a patřičně mne vybavilo. V každém případě se to osvědčilo, pod džínami mám jakési přiléhavé cosi, co mne velmi příjemně hřeje :-)</p>
<p>Když to tak kolem sebe pozoruji, jedna věc mne na filmování snad nikdy nepřestane fascinovat: Jakmile režisér zakřičí „akce“, okolí se promění v zámek Šípkové Růženky. Všichni stojí bez hnutí, bez hlesu. S osvobozujícím „stop“ je to jako když střelíš do hejna vrabců: během tří sekund není na místě nikdo.</p>

      </section>
    </main>
    <footer>
      <ul class="logos">
        <li>
          <img src="/content/images/logo_onwhite.svg" alt="altair.blog" style="height:38px;" />
        </li>
      </ul>
      <ul class="text">
        <li>
          <a href="/feed.rss">
            RSS feed <i class="fal fa-rss-square"> </i></a>
        </li>
        <li>
          Powered by <a href="https://www.xml4web.com/">XML4web</a> on <a href="https://www.github.com/">GitHub Pages</a></li>
        <li>
          Copyright © <a href="https://www.rider.cz/">Michal Altair Valášek</a>, 2003-2018
        </li>
      </ul>
    </footer>
  </body>
</html>