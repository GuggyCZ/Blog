<!DOCTYPE html>
<html>
  <head>
    <meta charset="utf-8" />
    <title>DHL budiž pochváleno | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>DHL budiž pochváleno</h1>
      <section class="article">
        <p>Jistou část dnešního dne jsem strávil komunikací s kurýrní službou <a href="http://www.dhl.cz/">DHL</a>. Doručovali mi dvě zásilky a jaksi mne nezastihli doma. Volali mi na mé staré telefonní číslo, kde jim můj hlasový informační systém doporučil, aby se ozvali mailem. I poslali mi mail (jediná chybička, že se jednalo o zbytečný wordovský dokument a nenapsali zprávu do těla mailu). Dohodli jsme doručení na dnešek večer.</p>
<p>Výpadek proudu bohužel způsobil, že jsem se zdržel v centru Prahy a v dohodnutý čas nebyl na místě. Telefonicky jsem domluvil doručení později dnes a úspěšně jsem obdržel zásilku. Bohužel jenom jednu, protože jsem se zapomněl zmínit o tom, že mne čekají dvě. Takže ke mně právě jede DHL dnes potřetí, aby mi doručilo druhou obálku.</p>
<p>Hluboko ve své paměti chovám příhodu, kdy mi <a href="http://www.cpost.cz">Česká pošta</a> místo doručení zásilky jenom do schránky hodila oznámení, že jsem nebyl zastižen (byl jsem samozřejmě doma), snažili se mne hnát na poštu kamsi do Malešic a v závěru mi oznámili, že tu zásilku nemají a že mám obvolat dodací pošty v Praze, jestli náhodou někde není.</p>
<p>Divíte se mi, že poštou si nechávám posílat jenom faktury?</p>

      </section>
    </main>
    <footer>
      Footer
    </footer>
  </body>
</html>