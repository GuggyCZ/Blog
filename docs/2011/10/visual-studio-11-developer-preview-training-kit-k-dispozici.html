<!DOCTYPE html>
<html>
  <head>
    <meta charset="utf-8" />
    <title>Visual Studio 11 Developer Preview Training Kit k dispozici | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Zajímáte se o novinky v příští verzi ASP.NET 4.5? K dispozici je sada hands-on labů, které představují jednotlivé novinky ve Visual Studiu (20)11 a .NET 4.5." />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Visual Studio 11 Developer Preview Training Kit k dispozici</h1>
      <section class="article">
        <p>Zajímáte se o novinky v příští verzi ASP.NET 4.5? Microsoft sice na konferenci Build ukázal Developer Preview verze Windows 8, Visual Studia a .NETu, ale od té doby je ticho po pěšině. Z důvodů, které nechápu nejenom já, ale ani mnozí zaměstnanci MS, mají zakázáno se obšírněji vyjadřovat, blogovat o nových verzích a obecně je množství materiálů dost omezené. Teď ovšem vyšla sada hands-on labů, které ukazují některé novinky ve Visual Studiu a .NETu.</p>
<p>Oficiální název těchto labů je <strong>Visual Studio 11 Developer Preview Training Kit</strong> a můžete si ho stáhnout <a href="http://www.microsoft.com/download/en/details.aspx?id=27738">na webu Microsoftu</a>. Ke stažení jsou dvě verze, 37 MB velký balík všech příkladů a potom dvoumegový bootstrapper, který stáhne jenom ty laby, které chcete. Ušlechtilý záměr je, že by se měly postupně zveřejňovat další laby a tento nástroj by je měl dynamicky dotahovat. Je ovšem otázkou, jak to bude nakonec doopravdy, ze zkušenosti vím, že podobné projekty nemívají v případě MS valných pokračování, ale naděje umírá poslední.</p>
<p>Připomínám, že kromě training kitu potřebujete i <strong>Visual Studio 11 Developer Preview</strong>. I to je volně ke stažení v podobě <a href="http://www.microsoft.com/download/en/details.aspx?id=27543">webového instalátoru</a> nebo <a href="http://www.microsoft.com/download/en/details.aspx?id=27538">ISO image</a>.</p>
<h2 id="predbezna-pozvanka-na-akci">Předběžná pozvánka na akci</h2>
<p>Pokud vás zajímají novinky v příští verzi .NETu a Visual Studia, rezervujte si v kalendáři <strong>čtvrtek, 1. prosince</strong>. Na tento termín je (zatím předběžně) plánována vývojářská konference na toto téma. Bližší informace zveřejním na ASPNET.CZ, jakmile je budu mít.</p>

      </section>
    </main>
    <footer>
      Footer
    </footer>
  </body>
</html>