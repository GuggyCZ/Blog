<!DOCTYPE html>
<html>
  <head>
    <meta charset="utf-8" />
    <title>ASP.NET Universal Providers: Blýskání na lepší časy? | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Microsoft uvedl první veřejnou betaverzi nové generace providerů pro membership, role, profily a session. Na rozdíl od těch současných kromě SQL Serveru podporují i SQL Server Compact a Windows Azure. Neřeší sice všechny problémy, ale jsou docela zajímavé." />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>ASP.NET Universal Providers: Blýskání na lepší časy?</h1>
      <section class="article">
        <p>Microsoft uvedl první veřejnou betaverzi nové generace providerů pro membership, role, profily a session. Na rozdíl od těch současných kromě SQL Serveru podporují i SQL Server Compact a Windows Azure. Neřeší sice všechny problémy, ale jsou docela zajímavé.</p>
<p>Stávající implementace (ve třídách <em>SqlMembershipProvider</em>, <em>SqlRoleProvider</em> atd.) je dost hrozná. Podporuje jenom Microsoft SQL Server a vyžaduje vytvoření dost divoké struktury tabulek, pohledů a uložených procedur, a to ve jménu maximální univerzálnosti celého řešení. Provider model sám je ovšem velice funkční, jenom to chce mít schopné providery (nejlépe samozřejmě <a href="http://altairiswebsecurity.codeplex.com/">ty moje</a> ;-).</p>
<p>Nová generace providerů je založena na Entity Frameworku a je, jak již bylo řečeno, dosti univerzální. Na základě connection stringu umí fungovat proti &quot;velkému&quot; Microsoft SQL Serveru 2005 a vyššímu, &quot;malému&quot; SQL Compact a Windows Azure (předpokládám že proti Table Storage, ale zatím jsem do toho moc nešťoural).</p>
<p>Má nižší nároky na databázovou strukturu, vyžaduje jenom šest tabulek (žádné uložené procedury a pohledy), a struktura tabulek je skoro příčetná:</p>
<p><a href="http://www.aspnet.cz/Files/20110630-UniversalProviders_2.png"><img src="http://www.aspnet.cz/Files/20110630-UniversalProviders_thumb.png" alt="UniversalProviders" title="UniversalProviders" /></a></p>
<p>Bohužel i nadále zůstává plně zachována logika ukládání údajů více aplikací do jedné databáze, což činí propojení dat providera se zbytkem datové struktury poněkud komplikované. Rovněž je zachováno ukládání profilových vlastností serializovaně.</p>
<p>Podrobné informace najdete na <a href="http://www.hanselman.com/blog/IntroducingSystemWebProvidersASPNETUniversalProvidersForSessionMembershipRolesAndUserProfileOnSQLCompactAndSQLAzure.aspx">blogu Scotta Hanselmana</a>, knihovnu si můžete stáhnout pomocí NuGetu jako package jménem <em>System.Web.Providers</em>.</p>

      </section>
    </main>
    <footer>
      Footer
    </footer>
  </body>
</html>