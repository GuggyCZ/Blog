<!DOCTYPE html>
<html>
  <head>
    <meta charset="utf-8" />
    <title>Chcete vědět, na co se připravit v roce 2012? Přijďte na DevCon 2011 | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Na příští rok chystá Microsoft smršť novinek pro vývojáře. Novou verzi Visual Studia, .NET Frameworku, SQL Serveru… Gopas a Microsoft pro vás připravili jednodenní konferenci, na které vás seznámíme s novinkami. Přečtěte si anotaci mojí přednášky a nenechte si ujít šanci vyhrát vstup zdarma." />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Chcete vědět, na co se připravit v roce 2012? Přijďte na DevCon 2011</h1>
      <section class="article">
        <p>Na příští rok chystá Microsoft smršť novinek pro vývojáře. Novou verzi Visual Studia, .NET Frameworku, SQL Serveru… Gopas a Microsoft pro vás připravili jednodenní konferenci, na které vás seznámíme s novinkami. Akce nese poetický název <strong>DevCon TechEd 2011</strong>, asi aby se hodně pletla s <em>TechEd DevConem</em> před půl rokem. Já navrhoval DevNext, ale neujalo se to :-(. Bude se konat v <strong>CineStar na Černém Mostě</strong>, a to <strong>1. prosince 2011</strong>). Přednášející jsou vesměs známé firmy a kompletní seznam najdete na stránkách <a href="http://www.devcon.teched.cz">www.devcon.teched.cz</a>.</p>
<p>Níže podepsaný si tam bude plácat játra na téma <strong>Novinky v .NET Frameworku 4.5 z pohledu webového vývojáře</strong>. K mé nezměrné radosti jsem vyfasoval hned první ranní přednášku. O čem bude, pokud se mi podaří se zavčas probudit?</p>
<ul>
<li>Nové funkce ve Visual Studiu 2012, zejména vylepšení editoru HTML a CSS.</li>
<li>Model binding v ASP.NET Web Forms 4.5</li>
<li>Model validation v ASP.NET Web Forms.</li>
<li>Klíčová slova async, await a zjednodušení asynchronního programování.</li>
<li>Podpora HTML 5 ve Web Forms.</li>
<li>Minifikace a komprimace JavaScriptu a CSS.</li>
</ul>
<p>Ve spolupráci s pořadatelem, počítačovou školou Gopas, jsme pro vás připravili soutěž, jejíž dva výherci dostanou vstup na konferenci zdarma. Soutěž probíhá ode dneška do <strong>18. listopadu 2011</strong> na adrese <a href="http://DevConSoutez.aspnet.cz">DevConSoutez.aspnet.cz</a>.</p>
<p>Mimochodem: ten web je napsaný v Developer Preview verzi .NET 4.5 a běží na Windows 8 Serveru a IIS 8. Ale neříkejte to na mne Microsoftu, jsem si dost jistý, že to ještě nemá &quot;go live&quot; licenci ;-).</p>

      </section>
    </main>
    <footer>
      Footer
    </footer>
  </body>
</html>