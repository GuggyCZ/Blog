<!DOCTYPE html>
<html>
  <head>
    <meta charset="utf-8" />
    <title>Geografická data v .NET 2: Spatial typy v .NET | ALTAIR.blog</title>
    <meta http-equiv="Content-Type" content="text/html; charset=utf-8" />
    <meta http-equiv="Content-Language" content="cs-CZ" />
    <meta name="Description" content="Z minulého článku již víte, jakým způsobem můžete uchovávat v SQL Serveru prostorová data (jako například GPS souřadnice) a jak se na ně můžete dotazovat pomocí jazyka Transact-SQL. Používají se přitom datové typy geometry a geography, s nimiž lze samozřejmě pracovat i z prostředí ASP.NET, čemuž je věnován tento článek." />
  </head>
  <body>
    <header>
      <div>
        <a href="/">
          <img src="/Content/Images/logo_onwhite.svg" alt="altair.blog" style="height:100px;" />
        </a>
      </div>
    </header>
    <main>
      <h1>Geografická data v .NET 2: Spatial typy v .NET</h1>
      <section class="article">
        <blockquote>
<p><strong>Redakční poznámka:</strong> Když jsem více než před rokem vydával první díl tohoto seriálu, byl jsem dohodnutý s Petrem Kaletou, který slíbil dopsat poslední díl, zahrnující zobrazování GeoRSS dat na Google Maps. Protože to je něco, co vážně neumím. Bohužel, přes několikeré urgence se mi jej nepodařilo k napsání článku přimět. Rozhodl jsem se tedy zbylé dva díly zveřejnit tak, jak jsou.</p>
<p>Pokud se mezi čtenáři ASPNET.CZ najde někdo, kdo se na rozdíl ode mne vyžívá v psaní mashupů a Google Maps API nemá kopřivku, budu velmi rád, když se o patřičný postup podělí s ostatními čtenáři.</p>
</blockquote>
<p>Z <a href="http://www.aspnet.cz/articles/285-geograficka-data-v-net-1-spatial-funkce-sql-serveru-2008">minulého článku</a> již víte, jakým způsobem můžete uchovávat v SQL Serveru prostorová data (jako například GPS souřadnice) a jak se na ně můžete dotazovat pomocí jazyka Transact-SQL. Používají se přitom datové typy <code>geometry</code> a <code>geography</code>, s nimiž lze samozřejmě pracovat i z prostředí ASP.NET.</p>
<p>Při práci s těmito datovými typy zapomeňte na LINQ-to-SQL nebo ADO.NET Entity Framework. Bohužel se mi nepodařilo tyto technologie ke spolupráci s prostorovými daotvými typy donutit (což samozřejmě neznamená, že to objektivně nejde – pokud na to přijdete, napište mi do komentářů). Budeme tedy muset použít klasické ADO.NET a psát SQL dotazy.</p>
<p>Začneme tím, že do projektu přidáme referenci na assembly <code>Microsoft.SqlServer.Types.dll</code> a v inkriminovaných třídách naimportujeme namespace <code>Microsoft.SqlServer.Types</code>. Ten obsahuje mimo jiné třídy <code>SqlGeography</code> a <code>SqlGeographyBuilder</code>. Ukážeme si, jak z .NET Frameworku řešit dříve uvedené příklady, tedy vyhledání bodů v okolí a vyhledání bodů v polygonu.</p>
<h2 id="konstrukce-sql-dotazu">Konstrukce SQL dotazu</h2>
<p>SQL dotaz je jednoduchý a prakticky tentýž, který jsme už viděli v předchozím článku. Pro vyhledání bodů ve vzdálenosti nejvýše <code>@Delta</code> metrů od bodu <code>@Point</code> to bude <code>SELECT GeoPointId, Name, Class, ClassName, Location FROM vGeoPoints WHERE @Point.STDistance(Location) &lt;= @Delta</code>. Trik spočívá v předání parametru <code>@Point</code> (s <code>@Delta</code> žádný problém nebude, to je klasický <code>int</code>).</p>
<p>Třída <code>SqlGeography</code> je CLR protějškem SQL typu <code>geography</code>. Umí reprezentovat bod, polygon nebo trasu. Pro účely shora uvedeného dotazu nám stačí nejprostší varianta, tedy bod. K vytvoření instance třídy reprezentující bod lze použít statickou metodu <code>Point</code>. Ta bere tři parametry: zeměpisnou šířku, délku a již z minula nám známé SRID, tedy číslo referenčního modelu – v našem případě je to 4326 pro WGS84.</p>
<p>Zdrojový kód bude vypadat následovně:</p>
<p>// Vytvořit bod, který reprezentuje střed hledání var point = SqlGeography.Point(16.607552, 49.199541, 4326); // Najít všechny položky ve vzdálenosti max. 10 km od @Point using (var db = new SqlConnection(&quot;SERVER=.\SqlExpress;TRUSTED_CONNECTION=yes;DATABASE=Geo&quot;) { using (var cmd = new SqlCommand(&quot;SELECT GeoPointId, Name, Class, ClassName, Location FROM vGeoPoints WHERE @Point.STDistance(Location) &lt;= @Delta&quot;, db)) { db.Open(); cmd.Parameters.Add(&quot;@Delta&quot;, SqlDbType.Int).Value = 10000; cmd.Parameters.Add(new SqlParameter { ParameterName = &quot;@Point&quot;, SqlDbType = SqlDbType.Udt, UdtTypeName = &quot;geography&quot;, Value = point }); results = new DataTable(); using (var da = new SqlDataAdapter(cmd)) { da.Fill(results); } } }</p>
<p>V případě druhého typu dotazu, tedy vyhledávání bodu v polygonu, je vytvoření odpovídající <code>SqlGeography</code> poněkud komplikovanější. K dispozici máme statické metody známé ze SQL Serveru – třeba <code>STPolyFromText</code>. Systematičtější přístup nabízí třída <code>SqlGeographyBuilder</code>. Detailní popis jejích metod si najděte v dokumentaci, níže uvedený kód vytvoří nám známý obdélník (kde <code>lat1</code>/<code>lon1</code> a <code>lat2</code>/<code>lon2</code> jsou souřadnice protilehlých rohů). Na první pohled je zbytečně složitý, nicméně builder počítá s vytvářením výrazně komplikovanějších tvarů, čemuž odpovídá i jeho robustnost.</p>
<p>var rectBuilder = new SqlGeographyBuilder(); rectBuilder.SetSrid(4326); rectBuilder.BeginGeography(OpenGisGeographyType.Polygon); rectBuilder.BeginFigure(lat1, lon1); rectBuilder.AddLine(lat2, lon1); rectBuilder.AddLine(lat2, lon2); rectBuilder.AddLine(lat1, lon2); rectBuilder.AddLine(lat1, lon1); rectBuilder.EndFigure(); rectBuilder.EndGeography(); var rect = rectBuilder.ConstructedGeography;</p>
<p>Vlastní dotazování pak je prakticky stejné jako ve výše uvedeném příkladu:</p>
<p>using (var db = new SqlConnection(&quot;SERVER=.\SqlExpress;TRUSTED_CONNECTION=yes;DATABASE=Geo&quot;) { using (var cmd = new SqlCommand(&quot;SELECT GeoPointId, Name, Class, ClassName, Location FROM vGeoPoints WHERE Location.STIntersects(@Rect) = 1&quot;, db)) { db.Open(); cmd.Parameters.Add(new SqlParameter { ParameterName = &quot;@Rect&quot;, SqlDbType = SqlDbType.Udt, UdtTypeName = &quot;geography&quot;, Value = rect }); results = new DataTable(); using (var da = new SqlDataAdapter(cmd)) { da.Fill(results); } } }</p>
<h2 id="prace-s-vysledkem">Práce s výsledkem</h2>
<p>S výsledkem dotazu můžete pracovat obvyklým způsobem. Můžete použít například <code>SqlDataReader</code> a data zpracovávat po řádcích. Nebo můžete udělat totéž, co já v předchozím příkladu, a použít <code>SqlDataAdapter</code> k naplnění <code>DataTable</code>, se kterou budete dále pracovat. Požadovaný sloupec pak stačí přetypovat na <code>SqlGeography</code> a můžete s ním dále pracovat běžným způsobem:</p>
<p>var location = results.Rows[0][&quot;Location&quot;] as SqlGeography; double lat = location.Lat.Value; double lon = location.Long.Value;</p>
<p>V příštím pokračování se seznámíme s formátem GeoRSS, který umožní publikovat seznamy geotagged bodů, a který se nám bude náramně hodit pro zobrazování bodů na mapě pomocí Virtual Earth nebo Google Maps.</p>
<p><strong>Příklady k tomuto seriálu si můžete stáhnout na <strong><a href="http://www.aspnet.cz/files/20100603-GeoSamples.zip"><strong>http://www.aspnet.cz/files/20100603-GeoSamples.zip</strong></a></strong> (760 kB).</strong></p>

      </section>
    </main>
    <footer>
      Footer
    </footer>
  </body>
</html>